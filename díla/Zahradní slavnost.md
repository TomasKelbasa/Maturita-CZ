# Zahradní slavnost

## Václav Havel (1936--2011)

### Život
- dramatik, esejista, kritik komunistického režimu a politik
- 60. léta 20. století -- divadlo **Na zábradlí**
  - nejprve technik, později dramaturg
- okolo **Pražského jara** se zapojil do politiky -- prosazování demokratické společnosti
- spoluzakladatel **Charty 77** (byl za to několik let vězněn) a po Sametové revoluci **Občanského fóra** (protikomunistické politické hnutí)
- poslední prezident Československa, první prezident České republiky
- založil edici **Expedice** spolu se svou ženou
- několikrát nominován na Nobelovu cenu míru

### Dílo
- **Moc bezmocných** -- esej (rozbor tehdejšího režimu)
- **Antikódy** -- sbírka experimentálních básní (především kaligramy)
- **Odcházení** -- divadelní hra (autobiografické rysy)

## Rozbor
- prvotina -- premiéra v divadle Na zábradlí

### Obecné informace
- literární druh: **drama**
- literární žánr: **absurdní komedie**  
- kompozice: **chronologická,** členěno do **4 dějství**
  - **na úvod je věnování** Janu Grossmanovi
- časoprostor: **Československo 60. let**
- téma: **kritika kariérismu** a morálního úpadku společnosti
- motivy: názorový konformismus a přizpůsobivost
- inspirace:
  - **Ivan Vyskočil** -- povídka o člověku, který navštíví sám sebe (objevuje se na konci díla)
  - **Samuel Beckett** -- významný představitel absurdního dramatu

### Jazyk
- **spisovná čeština** s občasnými vulgarismy a nespisovnými výrazy
  - **karikatura totalitního jazyka** a lidových přísloví
- cyklický návrat motivů -- paralelismy
- čeština, slovenština, germanismy
- postavy si **nerozumnějí** -- neustále přes sebe mluví

### Postavy
- **Hugo Pludek** -- hlavní postava příběhu; společenský vzestup ovládnutím prázdných frází -- každého umluví
  - „antihrdina“ -- usiluje o společenské postavení
- **Božena a Oldřich Pludkovi** -- rodiče Huga; záleží jim na synově budoucnosti
- **Petr Pludek** -- Hugův bratr; intelektuál, za celou hru nepromluví
- **Kalabis** -- vážený člověk, Hugo je za ním poslán
- **Tajemník, Tajemnice, Plzák, Ředitel** -- členové Likvidačních úřadů, Zahajovačských služeb a jiných institucí
- **Amálka** -- informuje Hugovi rodiče o tom, jak si Hugo ve světě vede

### Děj
Na začátku hraje Hugo Pludek šachy sám sebou. Vede přitom dialog se svými rodiči Oldřichem a Boženou. Střídavě chválí svou hru před matkou a schazuje ji před otcem. Rodiče synovi domlouvají, aby se konečně rozhodl, co chce dělat se svým životem. Pomoci mu v tom má rodinný přítel, pan Kalabis, na kterého teď všichni čekají. Rodina ale obdrží telegram, že pan Kalabis nepřijde, je tedy vyslán na zahradní slavnost Likvidačního úřadu, pořádanou Zahajovačskou službou, aby se zde s Kalabisem setkal.

Hugo zde Kalabise nenajde, místo toho se rozvine sled absurdních situací. Všichni funkcionáři Likvidačního úřadu i Zahajovačské služby hovoří degenerovaným, formálním a bezobsažným jazykem, jak se očekává od jejich role v byrokratickém systému. Hugo si rychle osvojí tento způsob komunikace, jako univerzální dorozumívací techniku, postupuje na společenském žebříčku, přetrumfne zbývající funkcionáře, a nakonec stane v čele nově ustavené Ústřední komise pro zahajování a likvidování. Důsledkem je ztráta vlastní identity.

Když Hugo přijde domů, je natolik změněn, že nepoznává ani rodiče, ani sám sebe.

### Ukázka
_TAJEMNÍK Zrovna jsem chtěl převést řeč na techniku --_

_PLZÁK Technika -- tomu říkám slovo do pranice! Tvrdím totiž, že žijeme v technickém století: magnet -- telefon -- magnet -- o tom se nesnilo ani Vernerovi!_

_TAJEMNÍK Četl jsem nedávno Dvacet tisíc mil pod mořem --_

_PLZÁK A my dokážeme brzo číst ještě hlouběji pod mořem!_

_TAJEMNÍK O objevech kapitána Nema --_

_PLZÁK Nemá! Ani potuchy nemá Verner o objevech našich kapitánů vědy! Technika by se měla stát organickou součástí života každého z nás --_

### Inspirace
- podpora demokracie a svobody; Jiří Kolář

## Literární kontext
- **Divadla malých forem** -- alternativy k oficiálním proudům
  - založené na humoru, častá je satira a parodie

### Osvobozené Divadlo
- počáteční cíl byla kritika společnosti
- ovlivněno dadaismem a futurismem
- spjato s duem **Jiří Voskovec** a **Jan Werich**

### Divadlo Járy Cimrmana
- Jára Cimrman -- fiktivní český génius
  - vytvořen **Jiřím Šebánkem** a **Zdeňkem Svěrákem**
- hrám vždy předchází beseda
- hrají zde pouze muži
- **Svěrák-Smoljak** -- _Vyšetřování ztráty třídní knihy_

### Divadlo Sklep
- založeno **Davidem Vávrou** a **Milanem Šteindlerem**
- podle toho, že vzniklo ve sklepě
- drama _Podivuhodný cestopis_

### Divadlo Na zábradlí
- nejmenší soudobé divadlo v Praze
- první hra -- _Kdyby tisíc klarinetů_
- **Ivan Vyskočil** -- divadelní hra _Autostop_ (společně s V. Havlem)

### Divadlo Semafor (SEdm MAlých FORem)
- skupina okolo **Jiřího Suchého** a **Jiřího Šlitra**
- snaha věnovat se co nejširšímu spektru žánrů
  - _Žebrácká opera_
