# Evžen Oněgin

## Alexandr Sergejevič Puškin (1799--1837)

### Život
- **Ze šlechtické rodiny**
- Studoval v Petrohradě (1811--1815) a již během studia na sebe upozornil svými básněmi
- Pracoval na ministerstvu zahraničí
- **Vypovězen na méně významný úřad na jihu Ruska** kvůli svobodomyslným veršům
- Více volného času => více času na tvorbu
- Další aféry => nucen opustit státní službu
- Nezaměstnán a **žijící na statku svého otce (!)** skládá svá nejvýznamnější díla
- Zapletl se do neúspěšného povstání děkabristů a měl tak velké problémy, mnoho jeho přátel bylo zatknuto nebo popraveno, on však brzy dostal od cara milost
- **Sňatek s ženou z vysoké společnosti** -- nepříliš šťastné manželství, protože Puškin se necítí ve vysoké společnosti dobře a jeho žena neumí žít jinak
- Leden 1837 -- množství pomluv a intrik vůči Puškinově ženě => rozhodl se bránit její čest a **vyzval na souboj jednoho z intrikářů (prohrál a zemřel)**

### Dílo
- **Cikáni** -- Dílo považováno za vrchol romantického údobí, Poema
- **Boris Godunov** -- Tragédie
- **Poltava** -- Poema oslavující cara Petra Velikého

## Rozbor

### Obecné informace
- Druh: **Poezie**
- Žánr: **Milostný román ve verších**
- Časoprostor: **Rusko (převážně venkov), autorova současnost**
- Téma: **Nestálost přátelství způsobená společnou láskou**
- Motivy: **Přátelství, láska, zrada, souboj, svědomí, zoufalství**
- Kompozice: **Osm hlav (původně devět -- předposlední vyjmuta) rozdělené do 40 až 56 čtrnácti veršových slok (oněginská sloka)**

### Jazyk
- **Spisovný, zastaralý**
- **Er-forma prokládaná Ich-formou** (autor přidává své zkušenosti)
- **Pořádek slov upraven ve prospěch střídavého nebo sdruženého rýmu**
- **Častá přímá řeč, obvykle rozdělena do několika veršů nebo i slok**
- **Přirovnání, místy personifikace, anafory**
- **Vsuvky umístěné v závorkách**
> ...  
> a s nepřáteli přátelé  
> (rozdíly bývají klamné)  
> drchali na něm každou nit  
> ...
- **Časté využití slov cizích jazyků a odkazů na další autory**

### Postavy
- **Evžen Oněgin** -- Mladý a **vzdělaný** šlechtic **s vybraným společenským chováním**; brzy jej nekonečné **večírky unaví a znudí** a přestěhuje se tak do statku na venkově zděděném po strýci; **koketuje** s mnoha ženami, ale **do žádné se nezamiluje** (až do Taťjany); **připadá si zbytečný**, chybí mu smysl života; v průběhu příběhu se mění
- **Vladimír Lenskij** -- O něco mladší **básník** (v porovnání s Oněginem); temperamentní, **vášnivý**, žárlivý, **nerozvážný**, **romantický** a tak trochu snílek; je **zamilován do Olgy**
- **Taťjana** -- **Introvertní** dívka pocházející z šlechtické venkovské rodiny; je uzavřená, kontrastní vůči Olze; je **samotářská, romantická, skromná a věrná**
- **Olga** -- Taťjanina mladší sestra; **extrovert, společenská, veselá, energická a veselá**
- **Vypravěč** -- Subjektivní vypravěč; vypráví Oněginův příběh; jeho **zážitky občas srovnává se svými zkušenosti a přerušuje tak vyprávění i na několik slok**; doplňuje vyprávění svými poznámkami a vsuvkami

### Děj
Evžen Oněgin dospívá v Petrohradě a je vychováván v prostředí  šlechtické smetánky. Dostane se mu vzdělání a společenského vychování a stává se z něj lev salónů, který je zván na každý večírek v okolí. Brzy jej však takový způsob života unaví a znudí a tak se po smrti svého strýce rád přestěhovává na jeho sídlo na venkově.

Zde se mu malou chvíli líbí klid a příroda, brzy jej však začne také nudit. Nedlouho poté se však do jeho blízkosti přistěhuje další mladý básník - Vladimír Lenskij, se kterým se Evžen velmi spřátelí. Evžen a Vladimír spolu tráví mnoho času, rozebírají všelijaká témata od literatury až po romantiku.

Oba dva časem zavítají do domu nepříliš bohaté šlechtické rodiny, kde se seznámí se dvěma sestrami - Olgou a Taťjanou. Zatímco Olga se rychle sblíží s Lenskijem, Taťjana své zalíbení v Oněginovi skrývá. Když však její city převládnou nad jejím uzavřeným charakterem, rozhodne se napsat Oněginovi milostný dopis.

Oněgin si dopis přečte a rozhodne se Taťjanu navštívit. V parku jí vysvětlí, proč nemůže její city opětovat, ačkoliv by to i rád udělal: bojí se, že důvěřivou a romantickou Taťjanu raní, jelikož dle svého názoru není po svých zkušenostech schopen dlouhodobějšího vztahu. Taťjana je zklamaná, ale i nadále se nevzdává naděje a vítá Oněginovi sousedské návštěvy.

Jednou je Oněgin i Lenskij pozván na Taťjaniny jmeniny. Evžen je na oslavě ve špatné náladě, snad způsobenou faktem, že na rozdíl od Lenského se nedokázal dosud zamilovat, a ze zlosti se pokouší Lenskému přebrat Olgu. Olga je mu otevřená, ale uvnitř zachovává svou lásku k Lenskému. Ten však nemůže něco takového vystát a v nerozvážnosti vyzve Oněgina na pistolnický souboj. Ten, neméně nerozvážně, výzvu přijímá.

Během souboje Oněgin Lenského zastřelí. Okamžitě toho lituje a v hrůze ze svého činu utíká ze svého statku. Cestuje po Rusku, avšak nikde nenachází klid (obsah vyjmuté osmé hlavy). Olga nějakou dobu oplakává svého milence, avšak poměrně brzy si najde někoho jiného. Taťjana teskní, že už Oněgina nevídá a tráví hodně času v němé přírodě, kde se cítí dobře. Její rodiče již však mají starost, aby nezůstala na ocet a tak použijí velkou část svého majetku, aby poslali Taťjanu přes zimu do Moskvy, kde, jak doufají, si na bezčetných večírcích najde budoucího muže. Tak se skutečně i stane a rezignovaná Taťjana se ožení s jakýmsi tlustým generálem.

Po několika letech se Oněgin a Taťjana znovu shledávají. Taťjanino manželství není takové, o jakém snila, avšak není ani příliš špatné. Oněgin je Taťjanou ohromen a dal by cokoliv za to, aby mohl být navždy s ní. Po několika návštěvách se odhodlá a napíše jí dopis, ve kterém vyjeví své city vůči Taťjaně. Nedostává se mu odpovědí a tak nakonec Taťjanu navštíví. Ta mu vysvětlí, že jej má ráda, avšak zůstane věrna svému muži. Odmítne jej tak ze "šlechetných" důvodů, jako tenkrát Oněgin odmítl jí.

### Ukázky
_/ XXX /  
„Vpřed!“ Vykročili — hlavně k zemí  
a odjištěný uzávěr —  
k soupeři soupeř, chladní, němí:  
krok, druhý, třetí, čtvrtý, směr  
smrt — čtyři stupně do nebytí.  
Oněgin, klidný, ostražitý,  
pomalu v chůzi pravici  
s pistolí zvedá... zalící...  
jdou dál: krok, druhý, třetí, čtvrtý  
a ještě jeden... po pěti  
i Lenskij zved zbraň, vzápětí  
Oněgin stiskl spoušť... Zvon smrti  
udeřil: básník beze slov  
upustil z dlaně těžký kov._

_/XXVII/  
Pro Oněgina však tu byla  
jen ona, jenom Taťjana,  
ovšem že ne ta pošetilá,  
nešťastně zamilovaná,  
ale ta chladná, odmítavá,  
ta, které dalo božská práva  
královské město na Něvě.  
Ó lidé! jak jste po Evě  
náchylní k pokušení, slabí:  
co máte, to vás netěší,  
a had čím dál tím lstivější  
vás k tajemnému stromu vábí,  
ráj zdá se vám dost žádoucí  
jen v zakázaném ovoci.  
/XXVIII/  
Má Taťjana... jak změnila se!  
Jak dobře zpívá z jiných not!  
Co dokázala v krátkém čase!  
Jak vklouzla do honosných pout!  
Kdo hledal by stesk dívčí lásky  
v bohyni, která vpravdě carsky  
udává společnosti tón?  
A kdysi její bůh byl on!
Kolikrát za bezesných nocí  
u okna, plachá, tesknící,  
luně, své orodovnici,  
šeptala prosby dětsky vroucí  
a snila, že ho připoutá  
k selance svého života._  

## Literární kontext
- **Počátek 19. století -- Romantismus**
- Období mezi velkou francouzskou revolucí a revolucemi 1848
- Osvícenství, napoleonské války
- **V Čechách se příliš nerozvinul**
- Hrdinové jsou obvykle **postavy na okraji společnosti** či nějak výstřední charaktery
- **Autor často splývá s nějakou postavou**
- Ústředním **motivem** je často **nějaká forma nešťastné lásky**
- **Člověk jako výjimečná bytost**

### Soudobí autoři
- **Viktor Hugo**
  - **Bídníci**
- **E. A. Poe**
 - **Povídky** -- Hororové, detektivní a vědeckofantastické povídky
- **George Gordon Byron**
  - **Manfréd** -- Veršované drama
  - **Childe Haroldova pouť** -- Moderní epos 
- **Jane Austen**
  - **Pýcha a předsudek** -- Román
- **Johan Wolfgang Goethe**
  - **Utrpení mladého Werthera** -- Milostný román
- **Karel Hynek Mácha**
  - **Máj** -- Viz soubor _Máj.md_
- **Karel Jaromír Erben**
  - **Kytice** -- Sbírka básní
- **Josef Kajetán Tyl**
  - **Fidlovačka** -- Drama