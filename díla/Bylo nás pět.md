# Bylo nás pět

## Karel Poláček (1892--1945)

### Život
- česko-židovský spisovatel, humorista a novinář
- z gymnázia **vyhozen** za chování a prospěch
- pracoval jako **novinář v redakci Lidových novin** -- zakladatel sloupků
  - byl propuštěn kvůli rasovým zákonům
- za okupace **zahynul v koncentračním táboře** v Osvětimi
  - údajně odcestoval dobrovolně, aby byl se svou životní láskou

### Dílo
- **Muži v ofsajdu** -- humoristický román; velmi populární dílo okamžitě po vydání
- **Dům na náměstí** -- román charakteristický sarkasmem a ostrou kritičností
- Okresní město, Hrdinové táhnou do boje, Podzemní město a Vyprodáno -- románová pentalogie; sledování města před začátkem 1. sv. války

## Rozbor

### Obecné informace
- literární druh: **próza**
- literární žánr: **román**  
- kompozice: **chronologická**
- časoprostor: maloměsto, Rychnov nad Kněžnou, Rakousko-Uhersko, první polovina 20. století před druhou světovou válkou
- téma: zobrazení světa dětí v kontrastu se světem dospělých; zobrazení idylického života před 2. sv. válkou
- motivy: obraz maloměsta, **klučičí dobrodružství,** rodina, zodpovědnost
- inspirace: autobiografické prvky z autorova života

### Jazyk
- **ich-forma,** občasné monology a dialogy.
- přímá řeč i nepřímá řeč
- jazykové prostředky:
  - citoslovce (chacha, kšá)
  archaismy (anžto = protože, pročež = tedy, leč = ale, tažte se = ptejte se)
  - nářečí (prauda = pravda, škrofle = tuberkulóza, retka = cigareta, ďouče = děvče)
  - germanismy (kvelb = kupecký krám, šamstr = nápadník, fodel = křeslo)
  - slang (meruna = kopací míč, milistrant = ministrant)

### Postavy
- **Petr Bajza** -- hlavní postava, syn majitele obchodu se smíšeným zbožím; má velkou představivost, upřímný, snaživý
- **tatínek Bajza** -- majitel obchodu se smíšeným zbožím, přísný, ale zároveň i laskavý
- **maminka Bajzová** -- hodná, rozumná, často zmírňuje tatínkovu přísnost
- **Antonín Bejval** -- syn majitele povoznictví, Petrův kamarád a spolužák; lakomý, namyšlený
- **Čeněk Jirsák** -- syn řemeslníka, spolužák a kamarád Petra; jeho rodina je silně nábožensky založená, rád sbírá hříchy ke svaté zpovědi
- **Eduard Kemlink** -- syn bohatého a respektovaného úředníka; velmi chytrý, vcelku poslušný
- **Josef Zilvar** -- syn válečného invalidy a „vrchního“ žebráka; starší než ostatní hoši, několikrát propadl
- **pan Fajst** -- pomlouvačný starý mládenec, na všechny hledí zvysoka, milovník starých mravů
- **Otakárek** -- osamělý, obézní, rád by se kamarádil s ostatními chlapci, není mu to však dopřáno

### Děj
Petrovi rodiče vlastní obchod. Petr má malou sestřičku Mančinku a staršího bratra, který už s nimi nebydlí, ale pracuje na německých hranicích. Petr se pořád z legrace pere se služkou Kristýnou, které říká Rampepurda. Dělají si naschvály -- například Petr jí dá do kufru mrtvou myš, aby se lekla. Ale potom dostane vynadáno a brečí.

Petr a jeho čtyři kamarádi prožívají různá klukovská dobrodružství. Ve městě je biograf, kam kluci rádi chodí. Lezou tam tajně, aby nemuseli platit. Kluci si také chtějí ochočit vosy, ale to se jim nepodaří. Kluci čtou dobrodružné knížky a chtěli by cestovat -- plánují si cestu do cizí země, ale samozřejmě ji neuskuteční. Chodí se koupat k rybníku, Zilvar zachrání tonoucího chlapce Vénu. Kluci se perou s nepřátelskými Ješiňáky a Habrováky. Dělají si legraci z pana Fajsta, který věčně pomlouvá mládež, která ho nezdraví. Petr byl také několikrát navštívit Otakárka, který chce kamarády, ale nemá je.

Když do města přijede cirkus, Petřík touží vidět cizokrajná zvířata, proto je velmi hodný, pozorný, poslušný, nápomocný a vzorný, až to rodičům připadá podezřelé a myslí si, že onemocněl. Učí se, hraje na housle, nechodí ven s kluky, hlídá Mančinku a nepere se s Rampepurdou. Když byl ve městě cirkus, jeden chlapec z cirkusu, Alfons Kasalický, s nimi chodí do školy. Kluci jsou hrdí, že s ním mohou kamarádit. Petr nakonec přesvědčí rodiče, aby všichni šli jednou do cirkusu. V cirkuse byl i Zilvar z chudobince, který u cirkusu pracoval, a proto měl dovoleno ho navštívit. Petr a statní kluci chtěli v cirkuse taky vypomáhat, proto nosili zvířatům vodu. Byli však díky Otakárkově vychovatelce vyhozeni.

Petr onemocněl spálou. Zdály se mu dobrodružné sny, kterým uvěřil. Ve snu mu tatínek koupil slona indického Jumba, který uměl mluvit. Slon by obdivován celým městem a přál si červenou čepici protkanou zlatem s bambulkami. Tatínek Petrovi slíbil, že mu čepici zaplatí. S kluky se na Jumbovi vypravili do Indie. Navštívili krejčího, který pocházel z Čech, a seznámili se s maharádžou a princeznou. Zilvar se oženil s princeznou a kluci se na svatbě poprali. Když se ale trochu vyléčil, došlo mu, že se mu celé to dobrodružství asi jenom zdálo.

### Ukázka
_Tatínek pravil, že je rád, když chodím k Soumarom, jelikož jsou to lepší lidi, a tím pádem se naučím dobrým způsobům, což prospívá obchodnictvu. Maminka pak mě přikázala, abusem u Soumarů porád říkal „rukulíbám“, aby bylo vidět, že jsem dobře vedený. Já jsem jí to slíbil, ale neřekl jsem „rukulíbám“ a neřekl bysem to ani za pytel buráků, jelikož se stydím._

_U Soumarů je všechno krásné jako v zámku, z jednoho pokoje jde se do druhého pokoje, z druhého do třetího a tak porád furt a mají tam kanape, na něm barevné polštáře, taky kredenc, ve které je stříbro a zlato a hrníčky, a na podlaze mají kůži z jaguára a obrazy a vůbec všechno._

## Literární kontext
- špatná hospodářská situace, hladovění
- 1. a 2. sv. válka
- snaha zvednout morálku obyvatelstva psaním humoristické prózy
- **Pátečníci**
  - spisovatelé z okruhu Karla Čapka

### T. G. Masaryk

### Karel Čapek
- divadelní hry **R.U.R.** a **Bílá nemoc**

### Eduard Bass
- povídka **Klapzubova jedenáctka**, román **Cirkus Humberto**

### Josef Čapek
- bratr, napsal **Básně z koncentračního tábora**
