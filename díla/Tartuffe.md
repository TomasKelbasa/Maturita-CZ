# Tartuffe

## Molière (1622--1673)

### Život
- Syn dvorního čalouníka, proti vůli rodičů se stal komediantem
- Předtím získal právnický diplom
- Molière je přezdívka, aby nedělal ostudu rodině věnující se "nehříšnému" povolání -- skutečně se jmenoval Jean-Baptiste Poquelin
- Věnoval se především nízkým žánrům (komedie, satira...)
- Jeho první divadlo zkrachovalo a Molière skončil ve vězení pro dlužníky
- Vypracoval se na ředitele kočovné společnosti
- Díla psal velice odvážná a zesměšňovala šlechtu --> často problémy s povolením hrát
- Účinkoval i na královském dvoře
- Zemřel chvíli po svém posledním představení, které odehrál, jelikož nechtěl zklamat publikum

### Dílo
- **Don Juan** -- O sukničkáři (odtud označení donchuán)
- **Misantrop** -- Veršovaná komedie
- **Lakomec** -- Satirická komedie o chamtivosti
- **Zdravý nemocný** -- Poslední jím zahraná hra

## Rozbor

### Obecné informace
- Druh: **Drama**
- Žánr: **Satirická Komedie**
- Časoprostor: **Orgonův dům v Paříži, čas neurčen - pravděpodobně autorova současnost, je dodržena zásada tří jednot**
- Téma: **Kritika pokrytectví a církve**
- Námět / inspirace: **Originální dílo**
- Motivy: **Majetek, přetvářka, pokrytectví, slepá důvěra, schválnosti, lstivost**
- Kompozice: **5 dějství**

### Jazyk
- **Spisovný jazyk, místy s dobovými výrazy**
- **Občas se vyskytují lidové výrazy**
- **Každá z hlavních postav mluví odlišně, podle svého společenského postavení (viz Postavy)**
- **Dvanáctislabičné verše s pravidelným rýmem**
- **Přirovnání, citoslovce pro vyšperkování dialogů**
- **Ve vypjatých scénách urážky a nadávání**

### Postavy
- **Tartuffe** -- Neboli "Svatoušek" je žebrák, kterého jednou potkal Orgon v kostele a ujal se ho; získal si Orgonovu důvěru i v nejtajnějších věcech; chová se nepřirozeně zbožně a snaží se ostatními manipulovat; kromě Orgona a jeho matky všichni prohlíží jeho pokrytectví a snaží se Orgona přesvědčit o jeho falešnosti; má zálusk na Elmíru, avšak před všemi si dává velký pozor, aby se neprozradil; podle situace mění styl jazyka
- **Orgon** -- Bohatý měšťan / šlechtic žijící se svou rodinou v Paříži; velice důvěřivý, nerozvážný, impulzivní a tvrdohlavý, avšak když se přesvědčí o Tartuffově pravém charakteru, uzná svou chybu
- **Elmíra** -- Orgonova žena, ví o Tartuffově snaze podvést s ní Orgona, avšak nebrojí proti němu tolik, dokud se nejedná o budoucnost její dcery (Marie); jako jediná má na Orgona páky, kterými jej přiměje přesvědčit se o Tartuffově falešnosti
- **Kleantes** -- Elmířin bratr (Orgonův švagr) rovněž žijící v Orgonově domě; má zřejmě i vlastní prostředky a není na Orgonovi závislý; je rozumný a zrazuje ostatní od přehnaných reakcí, které by ve finále učinily vše ještě horší; mluví spisovným a vznešeným jazykem
- **Damis** -- Orgonův syn, nenávidí Tartuffa nejvíce ze všech, protože v něm právem vidí soupeře v dědictví a rozvraceče rodiny; miluje Valeriovu sestru a má tak zájem na tom, aby se sňatek Marie s Valeriem vydařil; impulzivní a nepříliš pomýšlející nad následky
- **Marie** -- Orgonova dcera; má si vzít Valeria, kterého miluje; aby si vzala Valeria je pro ní důležitější než veškerý majetek; Tartuffa zná, avšak má hluboký respekt k otci a tak proti němu příliš nezasahuje; lehce urážlivá
- **Valerius** -- Mariin nápadník a rodinný přítel Orgonovi rodiny; od Orgona dostal slib, že dostane Marii za ženu, avšak zatím ne požehnání; při řešení problémů s Tartuffem příliš nefiguruje
- **Dorina** -- Mariina komorná; komická postava s dobře prořízlou pusou; lehce drzá k Orgonovi a hodně k Tartuffovi; dobrácká a výmluvná; mluví lidovým jazykem vyjadřujícím její praktičnost; když někdo nedá na její rady, nechá jej chvíli vymáchat v důsledcích

### Děj
**Expozice**: Orgonova matka odchází protestně z domu, protože jí údajně nikdo neposlouchá a jenom Tartuffe je v celém domě společně s jejím synem správně se chovajícím křesťanem. Kleantes promlouvá s Orgonem o Tartuffovi a dává najevo svou nelibost s jeho přítomností. Nakonec se mimochodem zeptá, zda Orgon počítá se svatbou Marie a Valeria, čímž mu omylem vnukne nápad přehodnotit toto rozhodnutí.

**Konflikt**: Orgon oznamuje Marii, že jí místo Valeriovi dá Tartuffovi. Ta se tak snad poprvé v životě vzepře otci a protestuje proti tomuto rozhodnutí, co to jenom dá. Později k ní přijde Valerius, který má zvěsti o změně ženicha za špatný vtip. Když se však ukáže, že jsou pravdivé, tak se s tvrdohlavou Marií pohádá, protože ta je již unavená neustálým odpovídáním na otázku sňatku a předstírá, že si nakonec Tartuffa snad i vezme. Vše zachrání Dorina, která oběma tvrdohlavcům situaci vysvětlí a dohodnou se na společném postupu, kterým by tomuto zabránili.

**Krize**: Tartuffe flirtuje s Elmírou, když si myslí, že jsou spolu jenom oni dva. Za dveřmi však tajně naslouchá nerozvážný Damis. Když slyší Tartuffovi řeči, triumfálně vtrhne do pokoje a obviní Tartuffa ze svádění. Krátce na to dorazí i Orgon, kterému Damis předloží svá obvinění. Ten však nakonec uvěří Tartuffovi, který všechno popře a ještě hraje smířlivého (říká, že se raději odstěhuje, aby nedělal zle atp.) a vyžene Damise z domu. Na truc všem ostatním také přepíše všechen svůj majetek na Tartuffa, jakožto kompenzaci za Damisovy urážky.

**Peripetie**: Elmíra přesvědčuje Orgona, že uvěřil tomu špatnému a hodlá mu to dokázat. Přiměje jej, aby se schoval pod stůl a nechá si znovu zavolat Tartuffa. Navádí jej, aby se jí znovu vyznal, čehož po kratším přesvědčování, že její dříve odmítavý postoj byl běžným chováním sváděných žen, dosáhne. Orgon, který konečně vidí, co je Tartuffe zač se jej pokusí vyhnat z domu, avšak Tartuffe mu připomene, že dům nyní patří jemu a že to budou všichni ostatní, kdo půjde z domu.

**Katastrofa**: Do domu přijde soudní vykonavatel (pan Loyal) s příkazem k vystěhování. Všichni se snaží vymyslet řešení, které by umožnilo nějaký kompromis. Tartuffe se však zmocnil i přísně tajných listin usvědčujících Orgona ze zrady proti království, když pomáhal jednomu svému příteli utéci ze země a nyní jej udal králi. Valerius přijede do domu a nabídne Orgonovi svůj kočár k útěku, avšak dříve než může ujet přijde Tartuffe a policejní úředník. K překvapení všech však úředník zatkne Tartuffa, jelikož král ihned poznal, že on je ten pravý padouch. Orgonovi je navrácen majetek a je mu odpuštěna i zrada za jeho služby v době války. Orgon svolí ke svatbě Marie a Valeria a vše šťastně skončí.

### Ukázky
_**Orgon**:_  
_Jak prošly ty dva dni? Máš pro mne dobré zprávy?_  
_Nuž, co jste dělali? Jsou v domě všichni zdrávi?_  
_**Dorina**:_  
_U paní včera byl strach z vážné nemoci._  
_Trpěla horečkou až dlouho do nocí._  
_**Orgon**:_  
_A Tartuffe?_  
_**Dorina**:_  
_Ale ten? Ten se má znamenitě._  
_Je tlustý, kulatý a červený jak dítě._  
_**Orgon**:_  
_Ubožák!_  
_**Dorina**:_  
_Navečer jí bylo velmi zle._  
_Nechtěla, nešťastná, nic slyšet o jídle_  
_a stěžovala si na silnou bolest hlavy._  
_**Orgon**:_  
_A Tartufe?_  
_**Dorina**:_  
_Ale ten? Byl jako vždycky žravý._  
_K večeři zbožně sprásk' dva páry tučných sluk_  
_a půlku selete, že potom málem puk._  
_**Orgon**:_  
_Ubožák!_  
_**Dorina**:_  
_Celou noc, jak, pane, dlouhá byla,_  
_se strašně potila a vůbec nezasnila._  
_Horečka nedala jí oka zamhouřit_  
_a my jsme musili až do dne nad ní bdít._  
_**Orgon**:_  
_A Tartuffe?_  
_**Dorina**:_  
_Ale ten? Ten má moc dobré spaní._  
_Šel do své ložnice, jen skončil hodování,_  
_plác' sebou na postel, do teplých peřinek,_  
_a spal až do rána jak pohádkový rek._  
_**Orgon**:_  
_Ubožák!_  
_**Dorina**:_  
_Když se jí pak ještě přitížilo,_  
_na naše domluvy si dala pustit žilou,_  
_a ono opravdu jí bylo lépe hned._  
_**Orgon**:_  
_A Tartuffe?_  
_**Dorina**:_  
_Ale ten? Zas kouká, co by sněď._  
_Dál sílí proti zlu svou duší bez ustání._  
_a aby nahradil, co krve ušlo paní,_  
_hned ráno vyžunkl pět sklenic vínečka._  
_**Orgon**:_  
_Ubožák!_  
_**Dorina**:_  
_Paní dnes už přešla horečka_  
_a já jí ohlásím, jak těšila vás zpráva,_  
_že všechno přestála a vbrzku bude zdráva._  

_**Orgon**:_  
_Mlč, když tě káři!_  
_Znám pravé důvody, proč sočíš naň, ty lháři_  
_Máš k němu nenávist, a jak dnes jasně zřím,_  
_jste všichni spiknuti, od paní k sloužícím._  
_Kdejaká ničemnost je vám dost dobrá k tomu,_  
_abyste vyštvali tu zbožnou duši z domu._  
_Čím víc však hledíte ho zahnat od mých vrat,_  
_tím víc já snažím se jej tady připoutat,_  
_a abych pokořil to vaše nadýmání,_  
_vdám za něj dceru dřív — než vůbec máte zdání._  
_**Damis**:_  
_To ji chceš donutit?_  
_**Orgon**:_  
_Tak, proradníku, tak!_  
_Hned dnes, než skončí den. Ať všechny trefí šlak!_  
_Ach, ukáži vám již všem navzdor v krátkém čase,_  
_že pánem jsem tu já a mne že poslouchá se!_  
_A ty se, neřáde, teď kaj už v lítosti_  
_a padni před ním v prach a žádej milosti!_  
_**Damis**:_  
_Já prosit padoucha, když svoje lživá slova..._  
_**Orgon**:_  
_Co? Ty se zpěčuješ a urážíš ho znova?_  
_(K Tartuffovi)_  
_Hůl, podejte mi hůl! Ne, bratře, nechte mě!_  
_(K synovi)_  
_Kdo z domu odejde tak, jářku, daremně,_  
_ten, synu, nikdy již se nesmí vrátit zpátky._  
_**Damis**:_  
_Jdu, ale dřív..._  
_**Orgon**:_  
_Marš ven, ty spratku mezi spratky!_  
_Jdi, vyděďuji tě, ty šibeničníče,_  
_a nadto stíhám tě svou kletbou rodiče!_  

## Literární kontext
- **17. století -- Klasicismus**
- Rozvoj epické poezie a dramatu
- Dělení na vysokou (eposy, ódy, tragédie) a nízkou (bajka, satira, komedie) literaturu
- Napodobování antiky a zdůrazňování životních pravidel

### Soudobí autoři
- **Jean de La Fontaine**
  - **Bajky** -- Dětsky vypadající příběhy s hlubším významem a skrytou satirou
  - **Povídky** -- Celkem tři svazky zlovolně a liberálně psaných příběhů
- Pro další viz soubor _Jeptiška.md_