# Velký Gatsby

## Francis Scott Fitzgerald (1896--1940)

### Život
- americký **spisovatel a scénárista**
- autor **ztracené generace**
- pochází z rodiny **Irských přistěhovalců**
- **1917** -- před dokončením studií opustil školu a **vstoupil do armády**
  - v bitvě se však nikdy neukázal -- pouze výcvik v Alabamě
  - Setkává se se svou budoucí manželkou Zeldou Sayre (**problematický vztah** -- dlouho svatbu odmítala, chtěla bohatství a volnost)
  - **závist vůči** svému příteli **Hemingwayovi** -- byl válečný hrdina
- **ústup slávy** (po svém prakticky **jediném výdělečném** díle Na prahu ráje) ve 30. letech **řešil alkoholem**
- poslední léta dožíval psaním scénářů pro Hollywood
  - zemřel na selhání srdce v domnění, že **je naprosté selhání**

### Dílo
- **Na prahu ráje** -- román (proměny hodnot americké společnosti po první světové válce)
- **Velký Gatsby**  -- román (příběh nešťastné lásky zbohatlíka)
- **Něžná je noc**  -- román (psychiatr se ožení se svou duševně nemocnou pacientkou Nicole)
- **Podivuhodný případ Benjamina Buttona** -- povídka (narodí se miminko, které vypadá na 80 a roste pozpátku)
- **Poslední magnát** -- román (nedokončený,  vycházel ze svých životních zkušeností ze života a psaní v Hollywoodu)

## Rozbor
- **v dobu vydání nebylo moc populární** (první rok se prodalo nanejvýš pár desítek tisíc výtisků)
  - zájem se projevil až po 2. sv. válce

### Obecné informace
- literární druh: **próza**
- literární žánr: **sociálně-kritický román**  
- kompozice: **chronologická, retrospektivní**, členěno do **kapitol**
- časoprostor: **New York**, přelom **20. let 20. století** (**„jazzový věk“** -- období blahobytu v USA)
- téma: kritika snobství a povrchnosti, americký sen, **nestálost a přetvářka života smetánky**
- motivy: láska, bohatství, povrchnost
- inspirace: **oslavami, kterých se Fitzgerald účastnil** při jeho pobytu na Long Islandu

### Jazyk
- **ich-forma** (vypráví Nick)
- **spisovný jazyk,** ve vypjatějších dialozích hovorový
- **častá přirovnání**, dlouhé a **barvité popisy**
  - krátké a **úderné dialogy** x **zdlouhavé popisy** myšlenky vypravěče

### Postavy
- **Jay Gatsby** -- soused Nicka, milenec Daisy; dříve chudý, nyní velice bohatý
- **Daisy Buchananová** -- milenka Gatsbyho, manželka Toma, sestřenice Nicka; v mládí láska ke Gatsbymu, který odešel do války
- **Nick Carraway** -- přítel Gatsbyho, kamarád Jordan, bratranec Daisy; obchodník s cennými papíry, hlavní vypravěč příběhu
- Tom Buchanan -- manžel Daisy, milenec Myrtle
- Myrtle -- milenka Toma, manželka Wilsona
- Wilson -- manžel Myrtle
- Jordan -- milenka Nicka

### Děj
Nick Carraway přijíždí do New Yorku, aby na burze vydělal nějaké peníze. Zabydlí se na Long Islandu blízko výstavní rezidence tajemného mladého zbohatlíka Gatsbyho. Přes svou sestřenici se zná s Tomem Buchananem, který seznamuje Nicka s Myrtle (jeho milenkou) na cestě na party, která končí tím, že Tom uhodí Daisy (předvoj problémů v jejich vztahu).

Nick se stává přítelem Gatsbyho a postupně se dozvídá detaily o Gatsbyho životě (obchody s alkoholem s Meyerem Wolfsheimem). Dozvídá se také o Gatsbyho minulosti (jak mu milionář Dan Cody pomohl k penězům, láska k Daisy a jejich vztah, několik měsíců strávených v Oxfordu po válce). Mimo to se Nick seznamuje s Jordan -- slavnou golférkou, díky které se dozví o lásce Daisy a Gastbyho, na jehož žádost Nick pozve Daisy do svého domu na čaj. I přesto, že je vdaná, dochází po jejich setkání k intimnímu vztahu Gastby a Daisy.

Po jedné ze soukromých oslav dochází ke konfrontaci Gatsbyho a Toma, který odhalí, jak se Gatsby dostal k penězům. Gatsby se přestane ovládat a poté tlačí na Daisy, aby utekla s ním, ale Daisy nemůže, jelikož Toma stále miluje a Gatsbyho se začala bát. Po ceste z večírku přejede Daisy Myrtle (Wilson držel Myrtle v jeho domě a ona si myslela, že v autě jede Tom, proto za ním vyběhla). Wilson je naprosto zničený a jeho přítel Tom mu řekne, že Gatsby je majitelem vozu. Wilson jde proto za Gatsbym do jeho vily, na lehátku v bazéně ho zastřelí a spáchá sebevraždu.

Nad Gatsbym nikdo kromě jeho otce a Nicka netruchlí, dokonce i Daisy s Tomem odjeli. Nick je tím znechucený, končí svůj vztah s Jordan a odjíždí domů.

### Ukázka
_Zaváhala. Spočinula pohledem plným jakési naléhavé prosby na Jordan a na mně, jako by si konečně uvědomila, co dělá -- a jako by nikdy, od samého začátkuneměla v úmyslu vůbec něco udělat. Ale už se to stalo. Bylo příliš pozdě._

_„Nikdy jsem ho nemilovala,“ řekla se znatelným váháním._

_„Ani v Kapiolani ne?“ zeptal se náhle Tom. „Ne.“_

_Z tanečního sálu zezdola doléhaly po horkých vzdušných vlnách tlumené a dusivé akordy._

_„Ani tenkrát, jak jsem tě nesl dolů z Punch Bowl, aby sis nezamáčela boty?“ V jeho tónu zaznívala chraptivá něha... „Daisy?“_

_„Prosím tě, přestaň.“ Měla hlas chladný, ale zatvrzelost z něj zmizela. Pohlédla na Gatsbyho. „Podívej se, Jayi,“ řekla -- ale ruka se jí třásla, když si chtěla zapálit cigaretu. Najednou odhodila cigaretu a hořící sirku na koberec._

_„Ach, chceš příliš mnoho!“ vykřikla na Gatsbyho. „Teď miluju tebe -- nestačí to? Nemohu za to, co bylo.“ Začala bezmocně vzlykat. „Jeho jsem kdysi milovala, ale tebe jsem milovala taky.“_

### Inspirace
- označeno za jedno z **nejlepších anglicky psaných děl 20. století**
- dílo **opakovaně zfilmováno** (1926, 1949, 1974, 2012)
- 1999 -- **opera** od Johna Harbisona

## Literární kontext
- **1. polovina 20. století**
- reaguje na válku
- během vznikají krátké **reportážní útvary** + dílka pro **rozptýlení** vojáků
- po válce rozsáhlejší **vzpomínková díla**
- **ztracená generace**
  - generace spisovatelů **poznamenaných válkou** (USA)
  - nové žánry
    - **román-řeka** -- jednotlivé, na sobě nezávislé příběhy se skládají a vrství kolem hlavní postavy
    - **reportážní román** -- ich-forma, vzniká z dílčích zápisků z fronty -- osobní zážitky

### Henri Barbusse (FR)
- ovlivněn romantismem a naturalismem
- **román Oheň** (realita války), **román Peklo**

### Romain Rolland (FR)
- **Petr a Lucie** (novela) -- bombardování Paříže

### Erich Maria Remarque (DE)
- vystupoval proti válce
- popisuje zapojování vojáků do **života po válce**
-  romány **Na západní frontě klid, Tři kamarádi**

### Thomas Stearns Eliot (GB)
- sám se války nezúčastnil, ale mapoval situaci těsně po ní
- **poema Pustina**

### Ernest Hemingway (US)
- válečný hrdina, jeho hrdinové jsou nuceni překonávat těžké životní situace
- **román Sbohem, armádo** (zážitky z italské fronty)
**novela Stařec a moře** (příběh o kubánském rybáři Santiagovi)
