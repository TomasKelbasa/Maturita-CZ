# Křest svatého Vladimíra

## Karel Havlíček Borovský (1821--1856)

### Život, Dílo
- Viz soubor _Tyrolské elegie.md_

## Rozbor

### Obecné informace
- Druh: **Lyrizovaná próza**
- Žánr: **Satirická skladba**
- Časoprostor: **Blíže neurčený středověk (zřejmě ranný), carské Rusko**
- Téma: **Nahrazení slovanského boha Peruna novým**
- Námět / inspirace: **Originální dílo inspirované hloupostí ruských elit s historickým jádrem (šíření křesťanství v době vlády knížete Vladimíra)**
- Motivy: **Náboženství, car, bohové, církev, soudy**
- Kompozice: **10 zpěvů**

### Jazyk
- **Často nespisovný a lidový jazyk doplňovaný slangem a místy i vulgarismy**
- **Citoslovce, přirovnání, dobový jazyk**
- **Místy je zopakována celá sloka**
- **S výjimkou devátého zpěvu čtyřveršové sloky s rýmem ABCB**
- **Er-forma**
- **Žádné složité větné konstrukce -- psáno pro prostý lid**

### Postavy
- **Car Vladimír** -- Hloupý vládce Ruska; vše musí být podle něj; nepřemýšlí příliš dopředu
- **Bůh Perun** -- Zatvrzelý slovanský bůh; má už tak dost nabitý den a nehodlá skákat jak car píská
- **Soudci, Dráb, Četníci, Ministři, Církevní hodnostáři**

### Děj
**1. zpěv -- Perun a Vladimír**: Vladimír vysílá svého drába se zprávou k Perunovi, aby mu během jeho nadcházejícího svátku zahřměl a on tak nemusel plýtvat střelným prachem do děl. Perun je však zastihnut ve špatné náladě a na drába se oboří, že už tak neví kam dřív a nebude ještě posluhovat carovi. Dráb se zalekne Perunových vulgarismů i blesků a uteče zpět k Vladimírovi.  
**2. zpěv -- Hospodářství**: Popis Perunova běžného dne a všech jeho povinností. Paní Perunová mu hubuje, že neumí komunikovat s carem politicky. Vladimír vysílá policisty aby Peruna za jeho vzpurnost zatkly, ale odvolá je a odloží to na ráno.  
**3. zpěv -- Vojenský soud**: Perun je zatknut a vsazen do vězení. Dvorní soudci se snaží najít zákon, podle kterého by jej mohli potrestat, ale žádný civilní zákon nepočítá se souzením boha. Je proto povolán vojenský soudce, který Peruna odsoudí k smrti. Společně s ním je stejně odsouzen i jeden **novinář, který je ve vězení za své názory**, aby bylo docíleno zdání nestrannosti.  
**4. zpěv -- Testament Perunův**: Popis Perunovi popravy. Je nejdříve vláčen za kobylou po celém Kyjevě a následně utopen v Dněpru. Kritika využívání náboženství podle potřeb vladařů.  
**5. zpěv -- Bezbožnost v Rusích**: Prostý lid v Rusku ztrácí motivaci být poctivý ve formě božího trestu a tak upadá morálka.  
**6. zpěv -- Audience** K Vladimírovy přijdou církevní hodnostáři žádající jej o nového boha, protože takhle nemají práci a lid se bude hůře ovládat i světské moci.  
**7. zpěv -- Ministerská rada**: Ministři se dohadují, kdo by měl zastat úřad nového boha. Někteří navrhují vypsat veřejný konkurz.  
**8. zpěv -- Kamarila**: Vladimírovy dvorní dámy mu mluví do rozhodnutí o novém Bohu, každá jinak a Vladimírovi už jde z toho hlava kolem. Postěžuje si o tom svému věrnému sluhovi, který zanese papír vyhlašující konkurz na boha do novin a rozkáže jej otisknout. Tato zpráva se donese až k římskému papežovi, který rozkáže vyslat věrozvěsty.  
**9. zpěv -- Jezovitský marš**: Jezovité vyslaní papežem pochodují do Ruska a odříkávají při tom latinské texty o jejich poslání. Tento zpěv má úplně odlišnou skladbu oproti všem ostatním.
> Credo in unum Deum --  
> náš bůh je poslušnější nežli Perun.

**10. zpěv -- Konkurs**: Do Ruska se sbíhají věrozvěstové všech světových náboženství -- křesťané, židé i muslimové. Všichni se překřikují a jsou to zlaté časy pro dohazovače. Zpěv končí náhle uprostřed konkurzu.

### Ukázky
_Jdu Vašemu Veličenstvu_  
_slušně vomeldovat,_  
_ze se to, co mluvil Perun,_  
_stydím opakovat._  

_Nechce hřmít a osopil se_  
_na mne jak na čubu,_  
_nectně Vaším Veličenstvem_  
_vypláchnul si hubu._  

_Ať si tu svou čokoládu_  
_car prej sám sežere,_  
_a že on na celou službu_  
_s odpuštěním..._  

_že je carův svátek a..._  
_s odpuštěním rovno,_  
_že je mu po celém caru —_  
_s odpuštěním..._  

__

_Že dle vyšlé proklamace_  
_komandujícího_  
_a dle ostatních zákonů_  
_soudu hrdelního,_  

_pro urážku první třídy_  
_Jeho Veličenství,_  
_pro vzpouru, nemravné řeči,_  
_pro neposlušenství,_  

_Perun Bůh je odsouzený_  
_k provazu dle práva,_  
_že však k utopení v Dněpru_  
_milost se mu dává;_  

_bude ale pro výstrahu_  
_neposlušné chase_  
_vlečen k řece po ulicích_  
_na koňském ocase. —_  

__

_„Není církev jako církev,_  
_care nejmilejší,_  
_řecká církev mezi všemi_  
_nejcírkvovatější!“ —_  

_A rabínské synedrium_  
_„šulem, šulem“ píše:_  
_„Nevěř Římu, nevěř Řekům,_  
_drž se jen Mojžíše._  

_Není církev jako církev,_  
_care nejmilejší,_  
_Židovská je mezi všemi_  
_nejcírkvovatější!“ —_  

_Také Mufti mohamedský_  
_překřičet se nedá:_  
_„Potluč ty psy nevěřící,_  
_drž se Muhameda!_  

## Literární kontext
- V Čechách vládne František Josef I.
- Posílení četnictva a snahy o germanizace
- Cenzura, pronásledování autorů píšících proti režimu
- Viz soubor _Tyrolské elegie.md_