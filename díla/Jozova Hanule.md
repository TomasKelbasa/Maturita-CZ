# Jozova Hanule

## Květa Legátová (1919--2012)

### Život
- Skutečné jméno Věra Hofmanová
- Studovala na česko-německé a matematicko-fyzikální fakultě brněnské univerzity
- Celý život působila jako učitelka
- Sem tam něco napsala - poprvé v roce 1957 - _Postavičky_ a dále např. v roce 1961 _Korda Dabrová_ - román pro děti
- Psala pod pseudonymy - mimo Květy Legátové dříve i jako **Věra Podhorná**
- Po dlouhé době se k psaní vrátila až 21. století
- Za povídkové pásmo **Želary** obdržela v roce 2002 státní cenu za literaturu

### Dílo
- **Korda Dabrová** -- Dětský román
- **Želary** -- Soubor osmi povídek, stejný časoprostor jako Jozova Hanule

## Rozbor

### Obecné informace
- Druh: **Próza**
- Žánr: **Novela**
- Časoprostor: **Zpočátku Brno, poté zapadlá vesnice a samota na Slovensku; ke konci druhé světové války**
- Téma: **Přivykání vesnickému životu a upřímná láska**
- Námět / inspirace: **Originální příběh**
- Motivy: **Válka, nacismus, boje, Rusové, lékařství, venkov, folklor, mezilidské vztahy, společnost, přátelství, charakter, láska, oddanost**
- Kompozice: **27 kapitol**

### Jazyk
- **Spisovný jazyk, některé postavy mluví místy nespisovně**
- **Ich-forma, místy Er-forma při vyprávění o ostatních postavách**
- **Mluvená čeština, obvykle kratší věty**
- **Mnoho dialogů - přímá i nepřímá řeč**

### Postavy
- **Hanule** -- Skutečným jménem Eliška, původním povoláním lékařka, během německé okupace spolupracovala s odbojem a doručovala různá psaní těm správným lidem. Jednou však byli kontakty, kterým měla dopis doručit odhaleni a zatčeni gestapem. Jelikož nebylo jisté, zda jí při výslechu neprozradí, rozhodne vůdce odbojové buňky, že Eliška dostane novou identitu a odjede s jedním ze svých pacientů do jeho domoviny, kde se s ním ožení a ztratí se mezi místními. Joza se jí líbí, ale z počátku pouze platonicky. Po jaksi nuceném sňatku vůči němu z počátku cítí odpor, protože jej vidí jenom jako horu svalů bez duše. Když však postupem času odhalí jeho něžnou stránku osobnosti, nedokáže si život bez něj představit.
- **Joza Janda** -- Pacient v nemocnici, kde pracovala Hanule. Pracuje na pile, kde se kdysi zranil a dostal se tak do nemocnice. Je velice silný a dokáže snadno zpacifikovat jakéhokoli obyvatele Želar, avšak právě kvůli tomu z něj jeho matka vychovala pacifistu, který svou sílu nepoužívá k ničemu než práci a to kvůli strachu, že by mohl někoho vážně zranit. Do Hanule se v nemocnici zamiloval, ale počítal s tím, že se bude jednat o nenaplněnou lásku. Hanuli si chrání jako oko v hlavě a snaží se dělat všechno pro to, aby se jí u něho líbilo. Je si vědom, že není zvyklá na takové prosté prostředí.
- **Richard** -- Vůdce odbojové buňky, Eliška do něj byla zamilovaná, avšak jak postupně proniká do hlubin Jozovi duše, zjišťuje, jak byl Richard povrchní a prospěchářský. Po odhalení Hanulininých kontaktů ze strachu emigruje.
- **Slávek** -- Nejlepší Eliščin přítel, také odbojář. Po Richardově emigraci rozhoduje, že Eliška musí zmizet a připraví pro ní falešnou identitu a cestu do Jozovi domoviny. Ví, co je pro Elišku nejlepší a tak ji k tomuto útěku více-méně donutí.
- **Žeňa** -- Vdova s dcerou, praktická žena mírně zrazená životem. Je ostražitá a nepouští si nikoho příliš k tělu, ale jinak se snaží Hanuli pomoci adaptovat se na nové prostředí. Učí jí vařit, šít i plést.
- **Lucka** -- Babka kořenářka, která se s nikým nepáře a vynáší své bezchybné diagnózy jako rozsudky. Nesnáší nedbalost a dokáže pořádně vynadat i mnohem silnějším obyvatelům Želar. Lidé si jí však váží, protože jí vděčí za své zdraví. Když jednou odhalí, že je Hanule lékařka, začne si jí brát sebou k různým úkonům a učí jí poznatkům venkovské medicíny a bylinkářství.

### Děj
_Je mi líto, ale nemám náladu to teď celé vypisovat, když z literatury stejně nebudu maturovat._  
_Na Wikipedii je to shrnuté velice hezky: <https://archive.ph/wip/dv41O>_

### Ukázky
_Pak se to stalo. Rozbila jsem petrolejku, jediný zdroj světla v naší chalupě. Vypadla mi z rukou, když jsem ji brala z police.  
_Střepy mi ležely u nohou, měla jsem pocit, že slzí, protože se kolem nich dělala kaluž._  
_Stála jsem nad tím rovná jak pravítko. Joza totiž právě otvíral dveře._  
_Nejdřív jsem poznala sama sebe. Ve vteřině jsem se sesypala v hromadu písku. Může mě pohodlně nabrat svými lopatami._  
_Nejspíš to přišlo právě včas. Nejstrašnější úděl je čekání._  
_„Jozo, rozbila jsem petrolejku,“ vyškrtila jsem ze sebe, jako by to neviděl._  
_Upřel na mě zaprášené oči. Pohled hada. To znám. Dokonce dobře. Nemáte ponětí, pane Jando, jaké jsem měla dětství._  
_Chceš, abych ti dal přes hubu?_  
_Jestli to vysloví, rozřehtám se. Řehot jako prolog tragédie. To nenapadlo ani Shakespeara._  
_Blbí surovci nemohou Za to, že jsou suroví. Přes všechno, co mé od Jozy nyní nevyhnutelně stihne, mi ho bylo líto._  
_Zvedla jsem ze zvyku ruku, abych si chránila obličej._  
_Už jednou se odehrálo přesně totéž. Jenom to tehdy odnesla termoska._  
_Joza postoupil o pár kroků a jeho dlaně mi přilnuly k pažím._  
_To znám. Nejdřív ze mě vytřepe duši._  
_Jedna dlaň se zvedla. Vlasy. To taky dobře znám._  
_Byl tak blízko, že jsem ho přestala vidět. Bez ptaní si položil mou hlavu na prsa._  
_Kost v tlapách psa. Kost, kterou chvilku olizuje, než zkousne._  
_„Nic se nestalo“ promluvil z dálky. „Ještě dnes řeknu Prokopovi, aby zítra přivezl ze Šádovy Huti jinou. S punčoškou. Uvidíš, že se ti bude líbit.“_  
_Nesnesitelné pnutí mě rozpoltilo. Zapraskala jsem ve švech. Hráze, které jsem si celý život budovala, byly protrženy. nastala potopa světa._  
_Plácala jsem se v Jozově náruči jako mokrý hadr. Kdo by kdy řekl. že je ve mně tolik vody? Mou největší starostí bylo, aby na jeho sešitém hrudníku nezůstal natrvalo otisk mého obličeje._  
_„Neplač. Hanulko, hned zítra budeš mít novou. hned zítra.“ Má hlava se od něho odrazila jak míč._  
_„Nemám ti tak říkat?“ ptal se vyděšen._  
_„Máš.“ zaskuhrala jsem._  
_Hladil mě po vlasech. tiskl tvář k mé zmáchané kůži._  
_„Když jsem rozbila termosku,“ kňučela jsem mu pod krkem. „nikdo neřekl koupíme novou.“_
_Příliš mi nerozuměl. Dotýkal se mě bez známky ošklivosti. Zjevovalo se mi. že právě teď, v tom nestydatém._ vyděračském jeku jsem přesně tou, kterou hluboce miluje._  
_Ach. Slávku. ne! Ne, protože nechci!_  
_„Ty se nezlobíš. Jozo?“ ozývalo se ze mě cosi zvrhlého._  
_„Proč bych se měl zlobit?“_  
_Z podvědomí se mi dralo na povrch poznání. že jsem V jakési mimozemské ruletě právě rozbila bank._  
_Jozovo konejšení bylo na hony vzdáleno všemu. čím mě zahrnoval Richard, má zhrzená láska._  
_Stíral vlhkou sůl. dokud mi tekla z očí._  
_Svinula jsem se a přála jsem si zůstat tak do konce života._

## Literární kontext
- **Velmi pozdní poválečná literatura -- přelom tisíciletí**
- Druhá vlna -- soustřeďuje se spíše na subjektivní prožívání postav než na fakta
- Literatura již konečně není regulována komunistickým režimem - vychází mnoho děl napsaných za minulé éry

### Soudobí autoři
- **Michal Viewegh**
  - **Báječná léta pod psa** -- román
  - **Lekce tvůrčího psaní** -- novela
- **Miloš Urban**
  - **Sedmikostelí** -- existenciální gotický hororový román
  - **Hastrman** -- hororový román
