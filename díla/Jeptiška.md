# Jeptiška

## Denis Diderot (1713--1784)

### Život
- Studoval na jezuitské základní škole, magisterský titul získal v Paříži
- **Původně se chtěl stát knězem (!)**, ale nakonec se rozhodl pro práva
- Jeho **sestra byla jeptiška**, která v klášteře **zemřela na přepracování (!)**
- Spory s otcem, manželství s římskou katoličkou
- Pracoval pilně, ale byl chudý -- aby mohl dát dceři věno, musel prodat sbírku knih, kterou odkoupila ruská carevna Kateřina II.
- Kateřina II. mu nabídla doživotní místo knihovníka v Petrohradě
- Vyznavač konstituční monarchie, odpůrce despotismu
- **Pracoval i v oblasti umění**
- **Měl radikální filosofické myšlenky -- dospěl až k ateismu**
- **Oslavován i odsuzován (především církví pro svá "kacířská" díla a myšlenky)**
- Zemřel v Paříži na střevní potíže

### Dílo
- **Filosofické myšlenky** -- Dílo namířené **proti křesťanství**, zdůrazňující **důležitost rozumu** nad "nadpřirozenými" jevy; odsouzeno pařížským parlamentem a veřejně **spáleno**
- **Encyklopedie aneb Racionální Slovník Věd, Umění a Řemesel** -- Nejdůležitější dílo a náplň jeho života, autor a spoluautor mnoha hesel
- **Jakub Fatalista a Jeho Pán** -- Román diskutující, zda je osud člověka předem daný, nebo zda o něm rozhoduje sám člověk

## Rozbor

### Obecné informace
- Druh: **Próza**
- Žánr: **Román (korespondenční)**
- Časoprostor: **18. století, Francie a kláštery v jejím okolí**
- Téma: **Život v klášteře, pokrytectví církve a nepřirozenost klášterů**
- Námět / inspirace: **Skutečný příběh jeptišky Margarety Delamarrové, pozdější části jsou korespondencí mezi markýzem a kruhem přátel kolem D. Diderota vydávajících se za Jeptišku**
- Motivy: **Klášter, řehole, církev, dědictví, nevěra**
- Kompozice: **Chronologické vypravování nerozdělené na kapitoly (většina knihy -- souvislé paměti Jeptišky), nakonec korespondence mezi markýzem, "Jeptiškou" a ženou, u které bydlela po útěku z posledního kláštera**

### Jazyk
- **Spisovný, moderní (málo archaismů a složitějších jazykových prostředků)**
- **Ich-forma**
- **Obvyklý pořádek slov, občas delší souvětí, avšak pouze pokud je to nutné**
- **Vsuvky a závorkami oddělené poznámky**
- **Pasáže s přímou řečí**

### Postavy
- **(Marie) Zuzana (Simoninová)** -- **Pseudonym** skutečné jeptišky, pochází z bohatší městské rodiny, ale je jediné **nevlastní dítě** (má dvě sestry); rodiče se jí rozhodnou poslat do kláštera, **aby nemohla připravit své sestry o dědictví**, které si jako vlastní podle jejich názorů zaslouží více; **matka chce také zasvěcením vlastní dcery Bohu odčinit svůj prohřešek**, jehož je Zuzana důsledkem; je odolná, dobře snáší těžkosti, avšak uvnitř se hromadí všechno její strádání a zášť vůči jejím nepřátelům; **zpočátku je odevzdaná** svému osudu, ale **poté se upne k naději, že se může z kláštera dostat a jde si tvrdě za svým** přese všechny překážky
- **Rodiče Zuzany** -- Od mala se k **Zuzaně chovali hůře než k jejím dvou sestrám**, otec neví, že Zuzana není jeho vlastní, ale tuší to a pohled na ní mu připomíná, že jej žena podvedla, matka toto tajemství prozradí dceři až před jejím vstupem do druhého kláštera (viz děj), kdy už si je tím Zuzana stejně téměř jistá, **ani jednomu z rodičů nezáleží na Zuzanině budoucím štěstí -- chtějí pouze zajistit, aby po jejich smrti nebyly v rodině tahanice o majetek**
- **Pan Manouri** -- Zuzanin **advokát**, který ji zastupuje v soudu rozhodujícím o zrušení jejího řeholního slibu, **je mu Zuzany líto, snaží se jí z kláštera dostat**, po prohraném soudu i za cenu vlastních prostředků
- **Markýz de Croismare** -- **Šlechtic** zajímající se o případ jeptišky snažící se vymoci zrušení svého řeholního slibu (stejně jako spousta dalších šlechticů i prostých lidí), **dopisuje si s ní, později i s D. Diderotem, který se za ní s přáteli vydává**, snaží se jí pomoci a nabízí jí místo chůvy pro svou dceru, kde by se po útěku z posledního kláštera (viz děj) ukryla před církevní mocí
- **Matka představená De Mony** -- Jediná abatyše, pod kterou byl pro Zuzanu **život v klášteře snesitelný**, znala Zuzanin příběh a modlila se, aby se situace pro ní nějak zázračně využila, **nesmírně litovala Zuzanina osudu a často jí utěšovala**
- **Matka představená Kristýna** -- Nastoupila jako **abatyše po smrti De Mony**, neměla Zuzanu ráda a kvůli jejím pokusům se z kláštera dostat jí později **udělala z života peklo**
- **Sestra Uršula** -- Mladá jeptiška v klášteře Longchamp, která jí **pomáhala s jejím záměrem**, i když sama byla upřímně oddaná řeholnímu stavu, zemřela vysílením a na nějakou nemoc poté, co bděla u vážně nemocné Zuzany
- **Matka představená v Arpajonu** -- **Psychicky labilní** žena (cholerik), často měnila nálady a obvykle **neřídila svůj klášter příliš přísně / nudně**, měla **skupinku favoritek** složenou převážně z mladých a hezkých jeptišek, které **milovala a to více než měla (někdy i fyzicky)**, ostatní jeptišky (včetně Zuzany) však jejímu jednání **nepřikládali žádnou váhu**, jelikož neznali lásku, poté, co se jí Zuzana začala vyhýbat, začala churavět a nakonec **zešílela a zemřela**

### Děj
Zuzana je donucena vstoupit do penzionátu při klášteře poté, co se o ní začnou kolem 16 let věku zajímat muži, aby se nemohla oženit a ohrozit dědické nároky svých legitimních sester. Po uplynutí jejího pobytu jí rodiče dotlačili ke vstupu do kláštera jako řeholnice. Po uplynutí dvou let, během kterých byla novickou, se musela rozhodnout, zda složí trvalý řeholní slib, nebo z kláštera vystoupí. Opět byla donucena k první možnosti, ale rozhodla se, že využije svého postavení a při skládání slibu ztropí scénu, jak je celá tato situace bezohledná vůči ní. Tak skutečně udělá, avšak v nepřítomnosti většího množství veřejnosti. Rodiče si jí odvezou domů, kde jí psychicky týrají (například odpíráním styku s okolním světem a dalšími lidmi). Poté, co od matky vyslechne pravý důvod, proč se k ní nechovají jako k jejím sestrám, a uvědomí si, že její matka je zoufalá a neexistuje pro ní jiné morálně přijatelné východisko než Zuzanu poslat do kláštera, rozhodne se, že se podvolí.

Je přijata do kláštera v Longchamp. Nemá moc na výběr, protože po její scéně se jí většina klášterů zdráhá přijmout. Jako matka představená zrovna nastupuje do Kláštera sestra De Mony, která se postupně dozví o Zuzanině osudu, zželí se jí, modlí se za ní a utěšuje jí. Během toho uběhnou Zuzaně dva roky, během kterých je novickou, a nezbývá jí než složit řeholní slib. 

Krátce poté matka De Mony umírá, stejně tak Zuzaniny rodiče. Do vedení kláštera nastupuje sestra Kristýna, která Zuzanu nemá vůbec ráda. To je důsledkem toho, že sama vede klášter jiným (přísnějším, nemilosrdnějším) způsobem než matka De Mony a Zuzana proti jejím akcím všemi možnými způsoby vystupuje. Poté, co si od ní vyžádá větší množství papíru na sepsání své zpovědi, ale využije jej pro kontaktování mana Manouriho je nucena vyzradit, k čemu papír skutečně použila a kvůli svému odporu nakonec skončí několik dní zavřená v kobce.

Pan Manouri přijíždí do kláštera, aby se Zuzany vyptal na detaily jejího případu. Je jí ochoten pomoci a zařídí, aby nemohla být Zuzana fyzicky trestána. Jeho požadavky mají malý účinek, ale Zuzana je ochráněna alespoň od těch nejpřísnějších trestů. Poté, co se matka představená dozví, že chce klášter opustit, začne spolu s několika jejími favoritkami znepříjemňovat Zuzaně život všemi dostupnými prostředky. Promyšlenými zákazy jí neumožní plnit některé povinnosti, což vede k dalším trestům. Malují ostatním jeptiškám Zuzanu jako šílence posednutého ďáblem a zavolají do kostela vikáře (církevní autoritu), aby byla Zuzana po právu potrestána. Přes všechny obtíže se však před vikářem Zuzana dokáže obhájit a vina padá naopak na matku představenou. Nedlouho poté však dostává od pana Manouriho zprávu, že soud prohrála a že je nadále vázána řeholním slibem. Důsledkem prohry byly také akce Zuzaniných sester a švagrů, kteří se snažili zabránit jejímu propuštění kvůli obavám, že bude po nich následně vymáhat část dědictví, přestože o to Zuzaně vůbec nešlo. Zuzana upadne do apatie a přestává o změnu svého osudu bojovat. Pan Manouri však zařídí, aby byla Zuzana přeložena do jiného kláštera, kde jí snad ostatní jeptišky nebudou tolik škodit. Docílí toho i tím, že za ní složí druhé věno (vyžadované pro vstup do kláštera) ze svých vlastních peněz.

Zuzana je přeložena do kláštera v Arpajonu. Její nová matka představená si jí okamžitě oblíbí kvůli jejímu vzhledu. Často jí odpouští jisté řeholní povinnosti a snaží se s ní pod různými záminkami strávit co nejvíce času. Po vyslechnutí jejího příběhu s ní soucítí a je jí nakloněná ještě více. Často jí líbá, což v té době mezi jeptiškami nebylo nic až tak zvláštního, avšak zde se to děje častěji, než je nutné a za zvláštních okolností. Zuzaně tyto akty přijdou jako neškodné něžnosti způsobené její oblibou u matky představené, ale poté co se o nich svěří svému zpovědníkovi je jí zakázáno takové věci nadále připouštět. Jiná jeptiška -- sestra Terezie jí zatím snaží zabránit trávit s matkou představenou tolik času, protože před Zuzaniným příchodem se takto chovala matka představená k ní. Zuzana jí vychází vstříc a často se za ní u matky představené, kterou Tereziino chování obtěžuje, přimlouvá. Po zakázání trávení času s matkou představenou o samotě se jí Zuzana vyhýbá a matce představené je jasné, že to není pouze náhoda. Snaží se jí i prosbami přemluvit, aby se věci vrátili do doby těsně po jejím příjezdu do kláštera, avšak Zuzana dál neochvějně plní své pokání. Matka představená se začne psychicky měnit, začne klášter řídit přísně a chaoticky o ostatní jeptišky to dávají Zuzaně za vinu. Nakonec matka představená zešílí a později zemře. Nová abatyše nesnáší Zuzanu, jelikož jí ostatní jeptišky přesvědčí, že úmrtí její předchůdkyně je její vina. Život v klášteře se pro Zuzanu stane opět nesnesitelný a po pomoci od pana Manouriho se jí podaří uprchnout.

Při útěku si však Zuzana poraní záda. Dostane se do Paříže, kde se skrývá u jedné bohatší ženy, u které provizorně pracuje jako pradlena. Je po ní vyhlášeno pátrání, kterému se snaží napomoci hlavně její žijící příbuzní a Zuzana se bojí svého odhalení. Dopisuje si s Markýzem De Croismare, který je obeznámen s jejím osudem a slíbí jí místo služebné ve svém sídle na venkově, kde bude před policií v bezpečí. Zuzana se však roznemůže a nakonec umírá na zánět ledviny, který přeroste v nádor. Důsledkem tohoto poranění ne nejspíše ono poranění zad při útěku.

### Ukázky
_Nebralo by to konce, kdybych chtěla dopodrobna popsat, jak mě sužovali. Pane, máte-lid děti, pak se poučte z mého osudu, co by je mohlo potkat, kdybyste připustil, aby vstoupili do kláštera, aniž by cítili nejpevnější a nejsilnější náklonnost k duchovnímu stavu. Haj je svět nespravedlivý! Dítě smí volně nakládat se svou svobodou ve věku, kdy mu není dovoleno utratit podle vlastní vůle ani jediný tolar. Raději zabte svou dceru, než byste ji zavřel do kláštera proti její vůli; ano zabte ji! Kolikrát jsem si přála, aby mě byla matka zardousila, hned jak jsem se narodila! Bylo by to možná méně kruté! Věřil byste, že mi vzali breviář (modlitební knihu, pozn. čtenáře) a že mi zakázali se modlit? Ovšemže jsem je neposlechla. Modlitba byla mou jedinou útěchou. Spínala jsem ruce k nebi, vzlykala a doufala, že mně vyslyší ten jediný,který vidí všechnu mou bídu. Poslouchali za dveřmi a jednou, když jsem se k němu obracela se sklíčeným srdcem a volala ho na pomoc řekly mi:_  
_"Marně vzýváte Boha, pro vás už žádný Bůh není. Zemřete v zoufalství a budete zatracena..."_  
_"Ať zhyne odpadlice! Amen! Amen!" dodali jiné._

## Literární kontext
- **18. století -- Klasicismus**
- Zdůrazňování pravidel života, napodobování antiky
- Samostatná žena nebyla zvykem
- Rodiny měli mnoho dětí a často měli problém je všechny uživit

### Soudobí autoři
- **Carlo Goldoni**
  - **Sluha dvou pánů** -- Situační komedie
- **Pierre Corneille**
  - **Cid** -- Veršovaná tragédie
- **Moliere**
  - **Lakomec** -- Komedie
  - **Tartuffe** -- Veršovaná komedie
- **Johann Wolfgang Goethe**
  - **Utrpení mladého Wertera** -- Korespondenční milostný román
  - **Faust** -- Dramatická báseň