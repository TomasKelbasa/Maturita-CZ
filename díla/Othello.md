# Othello

## William Shakespeare (1564--1616)

### Život
- Narodil se do rodiny rukavičkářů -- původně pracoval jako rodiče
- Na gymnáziu se naučil latinsky a řecky
- Sňatek a 3 děti
- **Odjel společně s kočovnými divadelníky na dvůr Alžběty I.** do Londýna
- **Podpora divadelní činnosti ze strany královny -- alžbětinská divadla**
- Spolumajitel v divadelní společnosti _The Globe_
- Zprvu psal **historické hry a komedie**
- Po zklamání ze společnosti se z něj stal pesimista a začal psát **sonety a tragédie**
- Později se s vývojem společnosti smířil a uchýlil se k psaní **romancí obsahujících prvky komedie i tragédie**
- 1613 - **Divadlo vyhořelo** a William se i s rodinou stěhuje zpět do svého rodiště a nedlouho poté umírá
- **Vrcholný představitel pozdního humanismu a renesance**
- **Nedodržuje zásadu tří jednot** - jeho hry nejsou omezené časem, místem a počtem dějových linií
- Jeho **ženské postavy jsou obvykle mnohem emancipovanější** než postavy ostatních soudobých a minulých autorů

### Dílo
- **Sonety** -- Básně o čtyřech slokách se 4, 4, 3 a 3 verši
- **Romeo a Julie** -- Milostná tragédie
- **Král Jan**, **Richard II.**, **Richard III.**, **Jindřich IV.**, **Jindřich V.**, **Jindřich VI.**, **Jindřich VIII** -- Historické hry
- **Zkrocení zlé ženy** -- Komedie
- **Sen noci svatojánské** -- Komedie
- **Hamlet** -- Tragédie
- **Macbeth** -- Tragédie
- **Cymbelín** -- Milostná hra
- **Venuše a Adonis** -- Milostná báseň

## Rozbor

### Obecné informace
- Druh: **Drama**
- Žánr: **Milostná Tragédie**
- Časoprostor: **(Benátky), Kypr, 15. století**
- Téma: **Láska, žárlivost, zrada, přetvařování pro vlastní prospěch**
- Námět / inspirace: **Povídka o mouřenínovi od jiného autora**
- Motivy: **Lidské rasy, manželství, (ne)věrnost**
- Kompozice: **Chronologická, 5 aktů**

### Jazyk
- **Spisovný, časté archaismy**
- **Místy veršované**
- **Na koncích některých výstupů jsou Jagovi monology**
- **Zastaralá větná skladba, časté vsuvky**
- **Přirovnání, zvolání ("Ó paní!"), místy nadávky**

### Postavy
- **Othello** -- Mouřenín sloužící jako **generál v Benátském loďstvu**; je **zamilovaný do Desdemony** a ožení se s ní, aniž by o tom věděl její otec (Brabanzio -- senátor); **velice důvěřivý**, až do konce **má Jaga za svého nejvěrnějšího přítele**; chce znát celou pravdu; žárlivý, má-li nejmenší podezření
- **Desdemona** -- Krásná **dcera benátského senátora**; **věrná a upřímná**; hodně **závislá na Othellovi**; věří všem jeho přátelům a **líbí se jí i Cassio (avšak jenom jako přítel)**; lehce **naivní**
- **Cassio** -- Othellův náměstek; má na Kypru milenku jménem Bianca; oddaný Othellovi a snažící se ho za žádnou cenu nepoškodit
- **Jago** -- **Záporná postava**; **lže všem a přetváří se pro vlastní zisk**; neohlíží se na následky svého jednání; vychytralý -- vše promýšlí dopředu; **využívá důvěřivosti ostatních**; má nepodložené **podezření, že ho Emílie podvedla s Othellem** a chce se **pomstít i za to, že Othello jmenoval jako svého náměstka Cassia** a ne jeho, ačkoliv mu slouží déle
- **Roderigo** -- **Benátský šlechtic zamilovaný do Desdemony** (k nelibosti jejího otce, který by mu ale dal přednost před mouřenínem); **využíván Jagem** pod slibem, že Desdemona bude nakonec jeho; **zmanipulovatelný** k zoufalým činům; spíše záporná postava
- **Emilie** -- **Jagova žena**, často se s ním hádá a nenechá se sebou jen tak zametat; **často je s Desdemonou a radí jí s jejími problémy**, utěšuje jí; **dost emancipovaná**, avšak obvykle nakonec poslechne Jaga

### Děj
**Expozice**: Othello se tajně ožení s Desdemonou. Roderigo - Benátský šlechtic, který měl na Desdemonu už nějakou dobu zálusk je zoufalý a domlouvá se s Jagem na pomoci. Následně prozradí sňatek Othella a Desdemony jejímu otci, který je i s dalšími vlivnými lidmi přijde konfrontovat. V tu samou chvíli však přijde zpráva, že na Kypr míří turecká vojska. Desdemona přesvědčí svého otce, že Othella vážně miluje a že ji neuhranul nějakými kouzly (mírný rasizmus), načež její otec, byť s nelibostí, ustoupí. Othello musí odjet bránit Krétu, avšak Desdemona by neměla kde zůstat, než se vrátí (otec jí nechce mít na očích). Nakonec je svoleno, aby také odjela na Krétu.

**Konflikt**: Cestou na Krétu postihla loďstvo bouře, která jednotlivé lodě rozehnala od sebe. Nakonec však na Krétu v pořádku dorazí jak Desdemona s Cassiem, Jagem, Emílií a Roderigem, tak i Othellova loď. Turecké loďstvo takové štěstí nemá - bouře celou armádu hrozivě postihne a útok na Krétu nepřichází v úvahu. Během večerních oslav začne Jago svůj plán. Přemluví Roderiga, aby vyprovokoval Cassia, kterého předtím Jago opije, k potyčce. Tak se i stane a Cassio je rozmrzelým Othellem zbaven svého úřadu, čehož trpce lituje. Jago, kterého má Cassio za dobrého přítele mu poradí, aby se Othellovi omluvil a znovu si ho získal skrze Desdemonu. To Jagovi pomůže v Othellovi vzbudit podezření o nevěrnosti její ženy.

**Krize**: Cassio prosí Desdemonu, aby se za něj přimluvila u Othella. Jago s Othellem přijde do stejné místnosti v okamžiku, kdy se má Cassio k odchodu. Jago "nechtěně" utrousí že by zrovna Cassio teď neměl odcházet, načež se jej poté Othello ptá. Jago tak "velice neochotně" zasévá do Othellovi mysli semínko pochybností o Desdemonyně věrnosti. Othello začíná žárlit a doráží na Desdemonu.

**Peripetie**: Jago nastražuje falešné důkazy svědčící o Desdemonyně nevěře (především šátek, který dostala Desdemona od Othella jako první dárek a který Desdemona ztratila a Emílie později našla a dala Jagovi, nastražuje do Cassiova pokoje). Othello důkazy nachází a je přesvědčen o Desdemonyně vinně. Mezitím na Krétu přijíždí poselstvo s dopisem odvolávajícím Othella z funkce. Emílie se před Othellem zastává Desdemony a zpochybňuje zdánlivé důkazy, poté je jí nařízeno vzdálit se od Desdemonina pokoje. Desdemona ulehá do postele a tuší neštěstí.

**Katastrofa**: Jago přesvědčí Roderiga, že jediný, kdo stojí mezi ním a Desdemonou je Cassio a dohodne se s ním na atentátu. Jago však potřebuje, aby zemřel jak Cassio tak Roderigo, jelikož se obohatil na cennostech, které Roderigo skrze něj posílal Desdemoně. Cassio však Roderigův výpad mečem vykryje a sám jej zraní. Jago rychle Cassiovi zmrzačí nohy a nepoznán uteče. Na volání o pomoc přiběhne Jago společně s ostatními pomoci zraněným a Roderiga zabodne jakožto útočníka, kterého "nezná". Dále zatýká Biancu, u které byl Cassio na večeři jako podezřelou a odchází s ostatními k Othellovi. Ten mezitím, přesvědčen její vinnou, zabíjí Desdemonu udušením. Emílie přijde Othellovi zvěstovat noviny o Cassiově zranění a zjistí, že je Desdemona mrtvá. Začne na Othella řvát a dozvídá se, jakým důkazům Othello věřil (kapesník, který sama našla a dala Jagovi -- manželovi). U toho je již Jago, zraněný Cassio a strážní přítomni. Othello prozří a pokusí se vrhnout na Jaga, je však zadržen. Jago mezitím probodne Emílii, která skoná na posteli vedle Desdemonina těla, a uteče. Je pronásledován, zatímco Othello běduje nad svým činem. Když je Jago chycen a přiveden zpět do pokoje, vše se vyjasní a Othello je zatčen, dokud nebude vše vyjasněno. Před tím se však sám probodne. Cassio se stává novým generálem.

### Ukázky
_**Jago**: Že Cassio ji miluje, to vím. Že ona jeho, dá se snadno myslit. Maur — jak ho nesnáším — je něžný chlap, šlechetně oddaného milování, a tak bych řek, že bude Desdemoně manželem k pohledání. Nu, a já, já ji mám taky rád. Ne, že bych po ní bažil — ač, možná dost, by to byl menší hřích — leč hlavně, abych nakrmil svou pomstu, anžto se domnívám, že chlípný Maur si zajezdil v mém sedle: pomyšlení, v útrobách hlodající jako jed! A nic mě nezhojí a zhojit nesmí, než vyrovnat ten dluh: za ženu ženu! Či, nesvedu-li toho, naočkovat mu aspoň žárlivost tak prudce zhoubnou, že rozum ho z ní nevyléčí. Pročež — vydrží-li ten psík, co za obojek jsem si ho přived z Benátek_ (Roderigo)_, ten hon — popadnu Michala Cassia za slabiny, Maurovi očerním ho jako svůdce — beztoho, že mi taky loudí o mou — a Maura dojmu tak, že ještě hýčkat, odměňovat a ctít mě bude za to, jak si ho osedlám, a klid a mír mu rozvrátím, až bude šílet. Jaksi sám nevím jak — leč to se poddá V praxi._

_**Jago**: Co Cassia se týče, přísahám, že si myslím, že je čestný._  
_**Othello**: Já rovněž._  
_**Jago**: Lidé by měli být, jaci se zdají. Anebo, nejsou-li, se nezdát._  
_**Othello**: Ovšem. Lidé by měli být, jací se zdají._  
_**Jago**: Pak myslím. že je Cassio řádný člověk._  
_**Othello**: Ne, ne, v tom vězí víc. Prosím tě, mluv, jak smýšlíš, řekni. Čeho se domýšlíš, a nejhorší svůj dohad dej do nejhorších slov!_  
_**Jago**: Odpusťte, pane! Ač vázán posloužit vám každou službou, k té vázán nejsem, v níž je otrok volný. Myšlenku říc! Což, je-li zlá a křivá? Vždyť kde je palác, aby zlého nic do něho nevniklo? Kdo srdce má tak čisté, aby v něm vedle úvah spravedlivých nezasedaly k soudním rokům též dohady nečisté?_  
_**Othello**: Zrazuješ přítele, když si jen myslíš, že je mu křivděno, a jeho sluch svůj dohad necháš neznat._

_**Desdemona**: Slyšela jsem to. Bože, tihle muži! Myslíš si vážně, Emilie, pověz, že skutečně jsou ženy, co své muže tak strašně klamou?_  
_**Emilie**: Pár jich je, což o to._  
_**Desdemona**: Svedla bys ty to za celičký svět?_  
_**Emilie**: Vy ne?_  
_**Desdemona**: Já za nic, při tom božím světle!_  
_**Emilie**: Při božím světle ani já. Ještě tak potmě:_  
_**Desdemona**: Ty bys to svedla za celičký svět?_  
_**Emilie**: Celičký svět je tuze moc a víc, a tamto skoro nic._  
_**Desdemona**: A stejně bys to nedokázala!_  
_**Emilie**: A já si myslím, že bych to dokázala. Nejprv bych to učinila, a hned bych to zas odčinila. Toť se ví, neudělala bych to za prstýnek, ani za štůček kmentu, ani za šaty, čepce, spodničky a vůbec za žádnou takovou žebrotu. Ale za celičký svět? Kterápak by tomu svému nenasadila parohy, kdyby ho za to mohla korunovat císařem světa? To už by mi stálo za nějaký ten růžek očistce._  
_**Desdemona**: Ať Bůh mě nezná, jestli bych mohla spáchat takovou křivdu za království světa!_  
_**Emilie**: Božínku, každá křivda je křivdou jenom ve světě. A kdybyste za svou námahu dostala svět, byla by to křivda ve vašem vlastním světě: a než byste řekla švec, už by to nebyla křivda._  
_**Desdemona**: A nevěřím! Takové ženy nejsou!_

## Literární kontext
- **1. polovina 17. století -- Renesance a Humanismus**
- Odvrat od náboženského umění a literatury ke světským tématům
- Vynález knihtisku (polovina 15. století) umožnil masovou replikaci a šíření literatury
- Éra významných vědeckých objevů (heliocentrismus, Keplerovy zákony...)
- V Čechách vládne Jiří z Poděbrad, konec Husitských válek, hospodářská zaostalost a pomalá difúze renesančních myšlenek

### Soudobí autoři
- **Miguel Cervantes de Saavedra**
  - Viz soubor _Důmyslný Rytíř Don Quijote de la Mancha.md_
- **Lope de Vega**
  - **Ovčí pramen** -- Španělská komedie (tragikomedie) o třech dějstvích
  - Kolektivita spravedlivých vesničanů vs. světský soud hledající vraha tyrana
  - >My, Fuente Ovejuna!
