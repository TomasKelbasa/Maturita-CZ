# Maryša

## Alois Mrštík (1861--1925) a Vilém Mrštík (1863--1912)

### Život
- Z chudé ševcovské rodiny
- **Tvořili i samostatně**, ale počátkem 20. století vytvořili několik děl společně (včetně Maryši)
- Oba přispívali do časopisů a novin
#### Alois 
- Starší z bratrů
- Vystudoval jako **učitel**
- Později správce školy v Divákách
- **Poskytl domov bratrovi i otci**, sám bydlel se ženou ve škole
#### Vilém
- Chtěl studovat malířskou akademii, ale neměl dostatek financí
- Studoval místo toho práva, avšak nedokončil je a začal se věnovat pouze literatuře
- **Průbojnější než Alois**
- **Překládal** z Ruštiny do Francouzštiny
- 1889 se **přistěhoval k bratrovi na školu**, kde složil všechna svá díla
- **1912 spáchal** kvůli podlomenému zdraví a nenaplněné umělecké ctižádosti **sebevraždu**

### Dílo
#### Alois
- **Rok na vsi** -- Románová **kronika o životě na vesnici** po jeden rok, z menší části se na díle podílel i Vilém
- **Dobré duše** -- Povídky
#### Vilém
- **Santa Lucia** -- Román o životě brněnského studenta po jeho příchodu do Prahy
- **Pohádka máje** -- Impresionistický román **o útěku od všedního života** do přírody

## Rozbor

### Obecné informace
- Druh: **Drama** (původně zamýšleno jako próza -- román)
- Žánr: **Kritizující Tragédie**
- Časoprostor: **Moravská dědina, 1886--1888**
- Téma: **Smluvený sňatek, nerovnost mezi partnery, chamtivost rodičů, zakázaná láska**
- Námět / inspirace: **Životní osud Marie Horákové a jejího manžela Felixe Turka (v čase jejich svatby starší a vdovec) z Těšan** (ve skutečnosti spolu prožili 39 let a vychovali 3 další děti)
- Motivy: **Věno, manželství, morálka, vojna**
- Kompozice: **Chronologická, 5 aktů (třetí až páté o dva roky později)**

### Jazyk
- **Moravské nářečí ve všech dialozích (brněnský, slovácký a hanácký dialekt)**
- **Velké množství archaismů a místních názvů**
- **Často krátké a rázné věty, místy zvolání**
- **Běžná lidová řeč s normálním pořadím slov**
- **V hromadných výstupech jsou na pozadí zpívány lidové písně (avšak jsou zmíněny pouze ve scénických poznámkách)**
- **Velké množství scénických poznámek, které často do nejmenších detailů vykreslují scény, postavy a hudbu**

### Postavy
- **Maryša** -- **Citlivá vesnická dívka** pocházející z poměrně bohaté sedlácké rodiny; populární mezi muži; chce mít šťastný život, ale zároveň **ctí Boha a snaží se zůstat věrná a ctnostná**; **má ráda Francka**
- **Lízal** -- **Maryšin otec**; **jde mu především o peníze a o pověst**; nevěří, že je Vávra hrubián; na rozdíl od své ženy však **umí přiznat chybu** a litovat svých činů
- **Vávra** -- Starší **vdovec se třemi dětmi**; svou **bývalou ženu pravděpodobně v afektu ubil** (podle vesnických drbů); statný sedlák, avšak nepříliš dobrý hospodář; **má dluhy a potřebuje peníze**
- **Francek** -- **Chudý vesnický hoch**; **miluje Maryšu**; je velice **odvážný, ale také paličatý**; vidí v Maryše smysl svého života
- **Strouhalka** -- **Maryšina teta**; vedlejší postava; pomáhá Maryšiným rodičům přesvědčit Maryšu ke svatbě s Vávrou, avšak před ní jedná lhostejně
- **Stařenka** -- **Maryšina babička**; vedlejší postava; lituje Maryšu, ale pochybuje, že pro ní existuje pozitivní východisko
- **Komparz** -- **Mnoho vedlejších postav** od běžných vesničanů bez dialogu přes sousedy a další osoby vystupující třeba jen v jedné scéně

### Děj
**Expozice**: Děj začíná odjezdem rekrutů na vojnu. Mezi rekruty je i Francek -- obyčejný chudý sedlák milující Maryšu. Maryše se Francek také líbí a chtějí se spolu rozloučit. Maryšiny rodiče se však (neúspěšně) pokusí jejich setkání zabránit. Francek se dozví, že Lízal s Lízalkou chtějí Maryšu v jeho nepřítomnosti provdat za Vávru a varuje je před následkem takového činu proti Maryšině vůli.

**Konflikt**: Když je Francek pryč, udržuje kontakt s Maryšou alespoň pomocí dopisů. Maryša mezitím odolává nátlaku svých rodičů a své tety, snažících se jí přimět ke svolení ke svatbě s Vávrou. Po citovém vydírání ze strany své matky a slibech Vávry, že jí bude mít rád nakonec svolí, avšak sama zdůrazní, že to dělá pouze aby neudělala rodičům ostudu.
> _**Maryša**: Já vás teda poslechnu, abyste mě proklínat nemuseli, že su nezdárná vaša dcera. — (K Vávrovi) Já si vás vezmu, pane Vávro, (s rostoucí vášní) ale máte vy vědět, koho si berete. (V chůzi na odchodu) Bude to život k utopení. (Sama vykročí první do síně.)_

**Krize**: Dva roky po svatbě Maryši s Vávrou se Francek vrací z Vojny. Je nešťastný a nemůže najít chuť do žádné smysluplné činnosti. Jednou se v hospodě sejde Lízal s několika sousedy. Lízal má nyní vlastní finanční potíže -- Vávra jej žaluje za to, že Maryše nedal smluvené věno. To chtěl Lízal Maryše dát, avšak nechtěl, aby z těchto peněz Vávra platil své dluhy způsobené svým vysedáváním v hospodě. Jelikož Vávra Maryše peníze bere, zatím jí Lízal nic nedal. Do hospody přijde Maryša (od teď označovaná jako Vávrová) pro maso. Je pohublá, viditelně nešťastná a zmlácená. Sousedé spílají Lízalovi jeho rozhodnutí provdat jí za Vávru, což se mu sice nelíbí, avšak uznává svou chybu a lituje, že si raději nevzala Francka. Od soudu mu přijde předvolání kvůli jeho dluhu Vávrovy. Lízal se rozčílí a začne všem platit rundu, říkajíc že všem dá peníze, jenom Vávrovi ne. Vávra přijde později do hospody také a nakonec vstoupí i Francek. Ten před Vávrou otevřeně prohlásí, že za Maryšou bude do mlýna chodit kdy se mu jenom zlíbí a že Vávra s tím nic neudělá. Vyprovokuje Vávru až ke rvačce, které však sousedé zamezí. Vávra hrozí Franckovi, že jej zastřelí, pokud jej přistihne u mlýna, načež se mu Francek pouze vysměje.

**Peripetie**: Lízal přijde za Vávrovou do mlýna a přesvědčuje jí, ať od Vávry uteče a vrátí se zpět domů. Vávrová však nemá zájem, sice nemá Vávru ráda, avšak svému otci dosud neodpustila, že jí přinutil se za Vávru provdat. Za Vávrovou přijde Francek a přemlouvá jí, ať s ním uteče do Brna, kde právě získal práci. Ta však odmítá, jelikož nechce způsobit sobě a celé své rodině ostudu. Francek jí řekne, že na ní bude čekat do půlnoci u splavu, kdyby si to rozmyslela. Později se vrátí domů i Vávra, který cestou zpozoroval, že z mlýna kdosi vychází. Pod pohrůžkou bití vymámí z Vávrové a služky Rozáry že to byl Francek a že bude čekat u splavu. Poté zamkne obě ženy v mlýně a pokusí se Francka zastřeli. To se mu ovšem nepovede, nejspíš i kvůli své opilosti a sklidí za to od Francka pouze další posměšek.
> **Francek**: (zachechtá se): Vokolo, Vávro, vokolo! Ešče jednó! (zachechtá se zas)

**Katastrofa**: Vidouc kam až dokáže Vávra ve své žárlivosti zajít, odhodlá se Vávrová k zoufalému činu. Další den ráno, když chce Vávra po své ženě snídani, nasype mu Vávrová do hrnku s kávou jed -- arsenik / otrušík / utrejch.
> **Vávrová**: Jdi, ďáble ošklivé! Budeš mět nachystáno, cos
ešče jakživ nejedl. (...) Jak Potkana ti zadávím a potem řvi a vyhrožuj, jak se ti zlíbí. (... slévá kávu a vysype jed z hmoždíře do hrnka s kávou)

Během pití kávy je však Vávra k Maryše neobvykle vlídný, slibuje jí, že na ní bude hodný, pokud se také bude snažit jej poslouchat. To Vávrovou příliš neutvrdí v jejím rozhodnutí, avšak dílo již bylo dokonáno. O chvíli později Vávra umírá při mlácení slámy. Maryša se jedné z nádenic na otázku, zda jej otrávila rovnou přizná.

### Ukázky
_**Lízal** (sám; přejde jizbu): To — to — je Čerchmantský děvčisko. To sem si nemyslel, že dá toli práce. (Vyndá dýmku z kapsy) Já bych ju — přece nerad zkazil_  
_**Lízalka** (vejde): No — a kde je ženich?_  
_**Lízal** (cpe do dýmky): Přinde hned._  
_**Lízalka**: A jak je s notářem? Byls tam?_  
_**Lízal**: Byl. Nestaré se — šak vím, co dělám! (Vyjme ze — záňadří papíry a ukládá je do trojhranné skřínky v rohu lavic u stolu.) Co patří jí, to dostane ona. On ať se hojí svým. Nebudu za něho vyplácet dluhy! Ale něco jinýho se mne nechce líbit — Maryša. — Mně se to přece jenom začíná v hlavě rozkládat. — Živó mocó se to děvče brání_  
_**Lízalka** (s opovržením): I snad by ses nespáčil? Každá před před svatbó takový ranty._

_**Vávra**: Od takovýho baráčníka se přece nedám ostózet!_  
_**Francek** (který zaslechne poslední Vávrova slova, postoupí k němu): Su baráčník — je pravda. — Mám jenom tu chalupu a doškovó střechu nad hlavó, ale v tý chalupě só možná poctivější lidi než na mléně. Tak ti to řeknu._  
_**Lízal** (pleskné se dlaní o koleno a hladí si je. Jeví po celou scénu velkou radost z hádky): Tak, tak, Františku, tak  mluv. Jako evandělium mluví ten chlapec..._  
_**Francek** (udiveně hledí na Lízala)_  
_**Lízal**: Na, na, chlapče, napi se._  
_**Francek** (ohlíží se pohrdlivě po něm)_  
_**Vávra**: Mně se zdá, že se tatínek chce kamarádit s chlapcama._  
_**Lízal** (tím veseleji): Na, napi se! (Popojde k Franckovi a dotýká se jeho ramene) Františku, poslechni — napi se._  
_**Francek** (prudce obrátí se k Lízalovi, podívá se na sklenici a odrazí mu ji, až víno na zem vychrstne)_

_**Vávra** (vstane a nerozhodně přistoupí k ženě, podívá se na ni, ale vida ji nevlídnou, vrátí se a pije. Přistoupí poznovu k n — vlídně): Maryško!_  
_**Vávrová**: Co chceš?_  
_**Vávra**: Proč seš na mě taková zlá? Co nemůže bét u nás jináč? Ubyde ti, dyž se na mě vlídně podíváš? Poslechni! Maryšo! — Já na všecko zapomenu, nic ti nebudu vyčítat, nikomu nebudu hrozit, jen dyž trochu lepší vůlu budu vidět u tebe. — Nevíš, jak to člověka bolí — —_  
_**Vávrová** (zakryje si rukama i zástěrou oči a tvář)_  
_(Ze dvora zvoní cepy.)_  
_**Vávra**: Tak sem si sliboval, že budeš mó ženó, všechno pro tebe udělám, co enem si budeš přát — jen abys byla u mě spokojená a sčasná. A zatím — — podívé se na mě - podívé se na sebe. Na hromech líháme, na hromech vstáváme. Je toho třeba? Musí to bét? (Přivine ji vilně k sobě a chce ji líbat) Co si tvý srdce jenom žádá, nic ti neodepřu. Všechno pro tebe udělám. (Políbí ji)_  
_**Vávrová** (polo dobrovolně, polo s nucením prohne se mu pod rukou a dá se políbit na tvář. Pojednou se zachvěje na celém těle, odpáčí mu ruku a s odporem uhne od něho)_  
_**Vávra** (přemáhá zlost a dotkne se jejího ramene; i doráží prosebně): Dyž ti pěkně prosím. Mám přece děti; co z nich bude; dyž budó vidět, jaké vedeme život?_  
_**Vávrová** (rozhodí ruce a mírně jej odstrčí od sebe): Seď i a pi! (Jde pro hrnek) Cos nedopil? (Postaví hrnek zpět)_  
_**Vávra** (vezme hrnek a dopije do dna)_

## Literární kontext
- **2. polovina 19. století -- Realismus**
- **Kritické popisování poměrů ve společnosti**
- Upozorňování na nespravedlnosti běžného života, především na **sociální otázku** v rozvíjející se **kapitalistické společnosti**
- **Kontrast vůči** předcházejícímu **romantismu**
- **Povětšinou se píše próza**, zejména romány a povídky; drama a především poezie skomírá (i Maryša měla být původně románem)
- **Konflikty již nejsou řešeny pouze citem**
- Hlavním důvodem těchto změn je **zrychlující urbanizace** a vzestup průmyslu na úkor zemědělství
- V Rakousku-Uhersku **snahy zrovnoprávnit postavení českých zemí** s Rakouskem a Maďarskem, stupňuje se národnostní nesnášenlivost Čechů a Němců
- Probíhá **elektrifikace měst**, rozvoj **železniční dopravy** a zavádění **tramvají**

### Soudobí autoři
- **Karel Havlíček Borovský**
  - **Tyrolské elegie** -- Viz soubor _Tyrolské elegie.md_
  - **Obrazy z Rus** -- Kritika poměrů v carském Rusku
  - **Král Lávra** -- Satirická báseň s ponaučením na konci (inspirace Midasem)
- **Jan Neruda**
  - **Hřbitovní kvítí** -- Pesimistická básnická sbírka vyjadřující zklamání nad společností
  - **Písně kosmické** -- Básnická sbírka oslavující lidskou touhu po poznání a vědě
- **Božena Němcová** (konec romantismu až začátek realismu)
  - **Babička** -- Viz soubor _Babička.md_
  - **Divá Bára** -- Povídka