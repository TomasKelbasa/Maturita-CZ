# Malý princ

## Antoine de Saint-Exupéry (1900--1944)

### Život
- **Francie** (šlechtická rodina)
- **letec** (vojenská služba i civilní život) -- Evropa, Afrika i Jižní Amerika
  - několikrát vážně havaroval -- jednou konkrétně na poušti (inspirace)
- **finanční potíže** -- přivydělával si psaním reportáží
- během 2. sv. války **odešel do USA**, aby přesvědčil Americkou vládu, aby se připojila do války
- trpěl depresemi -- osočen z podpory Němců
- 1944 -- **ztratil se s letadlem** při letu přes Středozemní moře (možná sestřelen)

### Dílo
- **Kurýr na jih** -- román (milostný příběh letce)
- **Noční let** -- román (oslava průkopníků létání v noci)
- **Země lidí** -- román (o své havárii na Sahaře)
- **Válečný pilot** -- román (kritika války)

## Rozbor
- v originále "Le Petit Prince"
- autor knihu sám ilustroval

### Obecné informace
- literární druh: **próza**
- literární žánr: **filozofická pohádka**  
- kompozice: **chronologická retrospektivní,** členěno do **27 kapitol**
  - **na úvod je věnování** Leónu Werthovi, když byl ještě dítě
- časoprostor: **poušť**, 20. století, udává se během **8 dní**
- téma: **kritika světa dospělých**; dětská nevinnost a vnímání okolí
- námět: **rozdílné vnímání světa** dospělým a dítětem
- motivy: **nevinnost**, láska, kuráž
- inspirace: autorovy četné lety a havárie na poušti

### Jazyk
- **spisovný, barvitý** jazyk
- **er-forma** i **ich-forma**
- časté dialogy -- přímá řeč, oslovení
- metafory, přirovnání, filozofické pasáže

### Postavy
- **Malý princ** -- hlavní postava příběhu; typické dítě -- zvídavý a učenlivý, upřednostňuje lásku a přátelství
- **Pilot** -- vypravěč; s Malým princem se ztotožňuje -- nechce být nudný dos
- **Květina** -- na Princově rodné planetě, pyšná a panovačná, prince má však ráda
- **Liška** -- moudrá a přátelská, nechá se Princem ochočit (a je smutná, když odejde)
- **Had** -- nebezpečný, ale čestný, uštkne Prince na jeho žádost
- **postavy z planet**, které princ navštívil před Zemí
  - charakteristika lidských rysů
  - Král (panovačný), domýšlivec (povrchní), pijan (plný lítosti), byznysmen (hamoun), lampář (vytrvalý), zeměpisec (nikdy nikam nejel; doporučil princi, aby jel na zem)

### Děj
Kniha začíná vzpomínkou na dětství, jak se Exupéry pokouší nakreslit hroznýše, který zrovna tráví slona. Vždy když svou kresbu ukázal někomu dospělému, tvrdil mu, že se jedná o klobouk. Dospělí mu radili aby s místo malování věnoval raději škole. Zde ukazuje, že dospělí nechápou dětský svět, protože je plný fantazie.

Příběh začíná ve chvíli, kdy pilot ztroskotá se svým letadlem uprostřed Sahary. Najednou se u něho objeví malý chlapec -- malý princ. Jejich rozhovor začne tím, že malý princ chce po pilotovi, aby mu nakreslil beránka. Pilot musí beránka nakreslit několikrát znovu, protože malému princi se pořád nelíbí. Dokonce se rozčílí, když malý princ není stále spokojen, nakreslí jen bedýnku a řekne: “To je bedýnka. Beránek, kterého chceš, je uvnitř!” Načež malý princ je konečně spokojen. Tím začne jejich přátelství.

Poté malý princ začne pilotovi vyprávět, odkud přišel, o své malé planetce B612. Ve vyprávění můžeme nepřímo nalézt různá poučení například, že Malý princ musí na planetě pravidelně plít semena baobabů. Kdyby jeden den vynechal, baobaby by se rozrostly a poté by mohly roztrhat celou jeho malou planetku.

Příběh dále pokračuje vyprávěním o květině malého prince. Na jeho planetku přiletělo neznámé semeno a vyklíčila z něj krásná rostlina. Květina se pořád pyšnila svojí krásou a malému princi poroučela, jak se o ni má starat. I když mu celou dobu poroučela, ve skutečnosti jen skrývala svoji něžnost a lásku k malému princi. On to však tehdy nechápal. Až když malý princ odjížděl, květina mu řekla, že ho má celou dobu ráda. Na své planetce měl také tři sopky, z nichž jedna byla vyhaslá. Pro jistotu ale všechny tři vymetal, aby se něco nestalo. Důležitá byla pravidelnost a zodpovědnost.

Poté co malý princ opustil svojí planetku, vydal se na cestu po ostatních planetách. Potkal zde mnoho různých lidí. Na první planetce poznal krále, který chtěl pořád někomu rozkazovat. Na celé planetě byl však sám. Z malého prince chtěl udělat svého poddaného. Král si myslel, že všechno patří jen jemu a že ho všichni poslouchají. Ve skutečnosti to bylo přesně naopak. Na druhé planetě bydlel domýšlivec. Chtěl, aby ho malý princ obdivoval. Na třetí planetě bydlel pijan. Když se ho malý princ zeptal, proč pije, odpověděl: “Abych zapomněl. -- Abych zapomněl, že se stydím. -- Stydím se, že piji…” Na čtvrté planetě bydlel byznysmen. Nedělal nic jiného, než že počítal, kolik má hvězd. Myslel si, že všechno je jen jeho majetek. Nezajímalo ho nic jiného, než kolik má hvězd a co s nimi poté může udělat. Na páté planetě žil lampář se svítilnou. Pořád dokola jen rozsvěcoval a zhasínal svítilnu. Pořád dokola. Když se ho malý princ zeptal, proč si neodpočine, lampář mu odpoví, že musí vždy ráno a večer zhasínat a rozsvěcet. Je to příkaz. Jenže planeta se točí čím dál tím rychleji, a proto nemá čas na odpočinek. Šestá planeta byla obrovská. Bydlel na ní starý pán -- zeměpisec. Nikdy ale nikam nejel. Malému princi řekl, že by měl jet prozkoumat Zemi.

Jeho sedmá navštívená planeta byla Země. Na poušti potkal hada. Ten mu řekl, že když někoho uštkne, může ho vrátit zpátky na zem, ze které přišel. Poté potká květinu. Ta mu řekne, kde jsou nějací lidé, malý princ se vydá tím směrem. Šel pořád dál, až došel do zahrady plné růži. Zde byly všechny květiny jako ta, kterou měl na své planetce. Ta mu přitom tvrdila, že je jediná na světě. Byl smutný z toho, že si myslel, že má doma unikát a přitom má květinou stejnou jako všechny ostatní.

Najednou se kus od něho objevila liška. Ale nepřibližovala se k němu. Vysvětlila mu, že se k němu nemůže přiblížit, protože není ochočená. Nejdříve si musí vytvořit pouta, aby mu dovolila se k ní přiblížit. Teď pro sebe nejsou ničím důležitým. Jsou jen jedni z mnoha. Ale poté, co si vytvoří pouta, budou jen oni dva. Postupně se malý princ s liškou spřátelil. Každý den mu dovolila o trochu víc se přiblížit. Když nastal čas jeho odchodu, brečela. Ale obilí jí připomínalo malého prince, protože mělo stejnou barvu jako jeho zlaté vlasy. Při rozloučení mu řekla liška moudro: “Stáváš se navždy zodpovědným za to, cos k sobě připoutal”.

Malý princ všechny své zážitky vyprávěl pilotovi. Na poušti byli již osmý den. Došla jim skoro voda. Vydali se na cestu ke studni. Cestou si povídají. Malý princ bude mít výročí jeho příletu na Zem. Malý princ připravuje něco, o čem pilovat neví. Princ ho žádá, ať jde opravovat svůj stroj. Další večer se tu sejdou. Když pilot další večer přišel, viděl, jak malý princ seděl na zdi a povídal si s hadem. Malý princ si domlouval návrat na svoji planetu. Pilot byl smutný. Poté se malý princ nechal uštknout hadem a vrátil se zpátky domů.

Příběh končí po šesti letech po této události. Pilot říká, že pokaždé, když se podívá na hvězdy, vzpomene si na malého prince.


### Ukázka
_„Hvězdy jsou krásné, protože je na nich květina, kterou není vidět…“_

_"Ano, jistě," řekl jsem a mlčky jsem pozoroval vlnu písku ve svitu měsíce._

_"Poušť je krásná…," dodal._

_A měl pravdu. Vždycky jsem miloval poušť. Usedneme na pískový přesyp… Nevidíme nic... Neslyšíme nic… A přece něco září v tichu…_

_"Poušť je krásná právě tím, že někde skrývá studnu…," řekl malý princ._

_Byl jsem překvapen, že pojednou chápu to tajemné záření písku. Když jsem byl malým chlapcem, bydlil jsem ve starobylém domě a pověst vyprávěla, že je tam zakopán poklad. Nikdy jej ovšem nikdo nedovedl objevit a snad jej ani nehledal. Ale dodával kouzlo celému tomu domu. Můj dům skrýval ve svých hlubinách tajemství…_

_"Ano," řekl jsem malému princi, "ať je to dům, hvězdy nebo poušť, to, co je dělá krásnými, je neviditelné!"_

### Inspirace
- muzikál Malý princ (1974) -- režie Stanley Donen
- představení Malý princ -- Vladimír Morávek, národní divadlo
- animovaný film Malý princ (2015) -- hl. hrdinka holčička (10) poslouchá příběh letce

## Literární kontext
- světová literatura **mezi světovými válkami**
- **neklidné příměří** v Evropě
  - dadaismus a surrealismus
  - neorealismus = realismus + expresionistické prvky
- filozofická, historická, biblická a fantastická témata
- **experimentální próza**
    - **proud vědomí**
    - filmová technika
    - **automatické psaní**
    - **volné asociace**

### Německo a Rakousko
- **Hermann Hesse** (román Stepní vlk)
- **Heinrich Mann** (novela Profesor Neřád)
- **Lion Feuchtwanger** (román Židovka z Toleda)
- Stefan Zweig (psychologický román)
- Bertolt Brecht (drama Matka Kuráž a její děti)
- Thomas Mann (románová sága Buddenbrookovi)

### Anglie
- **Virginia Woolfová** (povídka Skvrna na zdi)
- **James Joyce** (soubor Dubliňané)
- John Galsworthy (trilogie Sága rodu Forsytů)
- George Bernard Shaw (komedie Pygmalion)

### Amerika
- **Francis Scott Fitzgerald** (román Velký Gatsby)
- **John Steinbeck** (román O myších a lidech)
- Thomas Stearns Eliot (báseň Pustina)
- Sinclaire Lewis (román Arrowsmith)

### Rusko
- **Michail Bulgakov** (román Mistr a Markétka)
- Boris Leonidovič Pasternak (román Doktor Živago)
- Maxim Gorkij (povídkový soubor Kresby a povídky)
- Michail Alexandrovič Šolochov (čtyřdílný román Tichý Don)
