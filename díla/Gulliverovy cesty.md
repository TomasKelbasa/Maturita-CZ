# Gulliverovy cesty

## Jonathan Swift (1667--1745)

### Život
- anglický spisovatel, satirik, pamfletista, básník a anglikánský kněz
- původně **narozen v Irsku (Dublin),** osiřel a byl vychováván strýcem
- znám **psaním pamfletů** (které ho často dostávaly do potíží)
- tajemníkem anglického státníka v Londýně, na jehož doporučení se **dal vysvětit na kněze**
  - 10 let farář v Dublinu, do Londýna se však pravidelně vracel
  - 30 let děkanem katedrály sv. Patrika v Dublinu, kde prožil zbytek svého života

### Dílo
- **Óda na athénskou společnost** -- báseň (prvotina)
- **Pohádka o kádi** -- satirická próza (kritika o náboženství a církve)
- **Skromný návrh** -- satirická esej (pamflet, kritika dobových poměrů -- doporučil, že situace v Irsku se může zlepšit tím, že lidé budou prodávat své děti jako jídlo bohatým lidem)

## Rozbor
- **problematika vydání** -- anti-Whigovské dílo (soudobá anglická politická strana)
  - vydal přes manuskript svého díla, aby se stylem psaní nemohlo zjistit, že se jedná o jeho tvorbu (měl podobný problém s některými z jeho pamfletů)
  - vydavatel určité části odstranil/upravil, protože se bál persekuce
- populární neprodleně po vydání

### Obecné informace
- literární druh: **próza**
- literární žánr: **fiktivní satirický cestopis**
- kompozice: **4 díly**, členěno do **kapitol**
  - na úvod dva texty -- **předmluva** vydavatele Sympsona a **dopis od Gullivera vydavateli,** kde kritizuje vydavatele za nepřesnosti a svévolné úpravy
- časoprostor: **Anglie, Liliput, Brobdingnag, Laputa, země Hvajninimů** (a další), čas je **1699 -- 1715** (cesty trvají **16 let**)
- téma: **kritika poměrů Anglie** přes alegorický popis výprav do smyšlených zemí
- motivy: přizpůsobivost, houževnatost, zvyky a tradice, politické systémy a hierarchie
- inspirace: vznik **Pisálkusova klubu** jako volné sdružení soudobých konzervativních satiriků
  - Swift dostal "za úkol" napsat memoáry fiktivního člena klubu a rovněž satirizování žánru cestopisů

### Jazyk
- vyprávěno v **ich-formě**
- jazyk je spisovný
- převažuje forma vyprávění, častá interakce se čtenářem
- **novotvorba** -- vytváření nových jazyků, smyšlených jmen lidí a zemí
- použití přechodníků, hojné využívání archaismů

### Postavy
- **Lemuel Gulliver** -- lékař, cestovatel, vypravěč; odvážný, učenlivý, snadno ovládá cizí jazyky, přizpůsobivý a houževnatý
- **Liliputáni** -- maličcí lidé; nebojácní, hodní
- **Brobdingnagové** -- velcí lidé; (dle autora) oškliví, nebezpeční, někteří však i hodní a vzdělaní
- **Lapuťané** -- matematicky a hudebně zaměření lidé; mocní, vzdělaní, chytří, ale trochu mimo
- **Hvajninimové** -- chytří koně; pravdomluvní, rozumní, slušní, dobrotiví
- **Jahuové** -- stvoření podobná člověku; hloupí, otroci Hvajninimů

### Děj
V prvním díle se Gulliver vydává na cestu jako lodní lékař. Jeho loď však ztroskotá a Gulliver se probudí spoutaný na pevnině. Okolo něj běhají malí človíčkové (obyvatelé země Liliputu). Gullivera se bojí a dopraví ho jako vězně do svého města. Císař nařídí, aby ho naučili jejich řeči. Člověk Hora, jak Liliputé pojmenovali Gullivera, začíná obyvatelům rozumět a oni se ho už tolik nebojí. Liliputi mu zařídí dům a nosí mu i jídlo. Jednou v noci začne císařský palác hořet a Gulliver zachrání zbytek paláce tím, že ho pomočí. Císařovna je však pobouřená a rozhodne se Gullivera žalovat. Mezitím hrozí Liliputům válka s Blefusky ze sousední země. Gulliver pomůže Liliputánům vyhrát válku a Blefuskové požádají o mír. Z císařovniny obžaloby vzejde to, že mají být Člověkovi Horovi vypíchnuty oči (ale uvažuje se o dalších, jako umoření hladem). Gulliver tedy raději uteče do země Blefusků. Blízko pobřeží se jednoho dne objeví převržený člun a Gulliver se rozhodne odplout zpět do Anglie. Ze země Blefusků si s sebou vezme malé ovce, krávy a vydává se na cestu do Anglie. Cestou potká loď, která ho tam dopraví.

Ve druhém díle se Gulliver dostává do Brobdingnagů, země obrů. V trávě ho najde sedlák, který ho odnese domů za svým pánem. Rodina pána je překvapená, co to donesl za tvora a mají z něj legraci. Malá dcera, které Guliver začne říkat Glumdalklič (chůva) se o něj stará nejlépe. Pojmenuje ho Grildrig (zakrslík). Sedlákův soused mu doporučí, aby ho ukazoval ostatním lidem za peníze. Sedlák tak skutečně udělá, ale jeho dcera je zklamaná (otec jí totiž slíbil, že bude Gulliver jenom její). Vyrobila pro něj malý domeček a vydali se Gullivera ukazovat do okolních vesnic. Obyvatelům se Gulliver velmi líbil a sedlák se s ním později vydává až do hlavního města, kde jej královna koupí. Na Gulliverovo přání dcera zůstane u dvoru a stará se o něj. Gulliver zažívá mnoho dobrodružství (unesení opicí, boj s vosami, řízení lodi) a žije zde 2 roky. Často rozpráví s králem, který je velice moudrý a bystrý, ale je vidět, že jeho zemí pohrdá a i přes Gulliverovo snažení jeho názor vyvrátit nedokáže. Jednoho dne se král a královna vydávají k hranicím u pobřeží. Gulliver se chce jít k pobřeží podívat, královna ho tam tedy pustí se svým sluhou. Sluha jde však hledat do skal vajíčka a Gulliverův domeček (s Gulliverem uvnitř) mezitím unese orel, který ho při šarvátce s dalšími orly pouští z výšky do vody. Později ho zachrání loď a Gulliver se dostává domů.

Ve třetím díle se Gulliver dostává do Laputy, Balnibarbi, Luggnaggu, Glubbdubdribu a Japonska. Vedoucí výpravy Gulliverovy svěří loď, aby s ní několik měsíců v jeho jméně obchodoval, ale při plavbě je napadají piráti a Gullivera vypouštějí na moře ve člunu se zásobami na 4 dny, Dostává se na opuštěný ostrov. Druhý den spatří létající ostrov Laputa a jeho obyvatelé ho vezmou s sebou. Gulliver se naučí jejich řeč a lidé u dvora mu řeknou, jak je možné, že se ostrov pohybuje ve vzduchu. Gulliver tu nějaký čas pobývá a poté je dopraven do Balnibarbi, kde zhlédne velkou akademii Lagadskou. Gulliver chce jet zpět do Anglie a jede tedy do Glubbdubdribu. V této zemi jsou čarodějové, kteří mohou přivolat ze záhrobí různé lidi, Gulliver se tu setká s Homérem, Aristotelem a s nesčetným množstvím dalších historických osobností. Poté pokračuje v cestě a dostává se do Luggnaggu. Odtud odplouvá do Japonska, pak do Amsterdamu a do Anglie.

Ve čtvrtém díle se dostává do země Hvajninimů. Na lodi se jeho mužstvo vzbouří a vysadí ho na ostrově. Gulliver tam potká dva koně, kteří si spolu povídají a velice se diví, co je Gulliver zač. Gullivera zajmou a naučí ho svou řeč. Nazývají ho Jahu, protože na ostrově žijí Jahuové -- stvoření velmi podobná člověku, avšak hloupá, škaredá a Hvajninimové je používají jen jako otroky. Hvajninimové neznaní nic jako lež nebo zlomyslnost, a tak se velice diví, když jim Gulliver vypráví o své zemi. Nakonec se rozhodnou, že Gulliver musí jejich ostrov opustit, vyrobí si tedy kánoi a odplouvá na další opuštěný ostrov. Zajmou ho ale lidé a Gulliver se, i když nerad, dostává zpět domů. Lidi už nemá moc rád, hlavně kvůli tomu, že lžou a jsou zlomyslní. Gulliver byl totiž u Hvajninimů tři roky, a tak si zvykl na jejich pravdomluvnost.

### Ukázka
_„Cos mi řekl,“ ozval se můj pán, „o válce, ukazuje věru nanejvýš podivuhodné účinky onoho rozumu, který si nalháváte. Ještě štěstí, že je ostuda větší než nebezpečí a že jste od přírody neschopni páchat mnoho neplechy. Vaše ústa leží zarovno s obličejem, a tak se ani nemůžete pořádně pokousat, leč se vzájemným svolením. Drápy na vašich předních a zadních nohou jsou tak krátké a choulostivé, že by jeden náš Jahu obrátil na útěk tucet vašich. A tak když přepočítávám množství těch, kdo padli v boji, nezbývá než usoudit, žes řekl něco, co není.“_

_Nemohl jsem nezavrtět hlavou a nepousmát se nad jeho nevědo mostí. A ježto jsem nebyl neobeznámen s uměním válečným, popsal jsem mu děla, houfnice, muškety, karabiny, pistole, koule, prach, meče, bodáky, bitvy, obléhání, ústupy, útoky, podkopy, protipodkopy, bombardování a námořní bitvy; lodi potopené s tisícem mužstva; dvacet tisíc padlých na obou stranách; smrtelné stony, údy vyletující do povětří; dým, lomoz, zmatek, ušlapání koňmi; útěk, pronásledování, vítězství; pole posetá mrtvolami ponechanými napospas psům a vlkům a dravým ptákům; drancování, loupení, plenění, paličství a pustošení. A abych náležitě vyzdvihl udatnost svých drahých krajanů, ujišťoval jsem ho, že jsem viděl, jak při obléhání města vyhodili naráz sto nepřátel do povětří a právě tolik na lodi. A díval jsem se, jak mrtvá těla padala po kusech dolů z oblaků, a diváci z toho měli nemalé vyražení._

_Chystal jsem se na další podrobnosti, a tu mi pán poručil, abych mlčel. Řekl, že kdo rozumí povaze Jahuů, ten snad lehce uvěří, že je u tak mrzkého živočicha možné, aby byl schopen všech skutků, jež jsem vyjmenoval, vyrovná-li se jeho síla a úskočnost jeho zlobě. Má řeč prý v něm ještě posílila odpor k celému tomu pokolení a pozoruje, že mu působí v hlavě zmatek, jaký dosud naprosto nepoznal. Když  si jeho uši zvyknou na tak ohavná slova, zdá se mu, že je možná budou znenáhla přijímat s menším hnusem. Třebaže má tamní Jahuy v nenávisti, přece prý jim nemá za zlé jejich protivné vlastnosti, právě tak jako nezazlívá gnnajhovi (dravému ptáku) ukrutnost nebo ostrému kameni, že mu rozrývá kopyto. Ale když může být tvor, který si nalhává rozum, schopen takových zvráceností, hrozí se, není-li snad zkáza té vlohy horší než sama zvířeckost. Myslí prý, že jsme místo rozumem nadáni toliko nějakou vlastností, která dovede jen posílit naše přirozené neřesti. Právě tak odraz ve zčeřeném proudu podává obraz mrzáckého těla nejen větší, nýbrž ještě znetvořenější._

### Inspirace
- mnoho **filmových adaptací:**
  - 1902 -- Gulliverova cesta do Liliputu a mezi obry -- němý francouzský film
  - americké adaptace -- **Gulliver's Travels** (1939, 1977, 1996, 2010)
- Výdání dalších děl (nejen literárních), které **navazovali na Swiftův smyšlený svět:**
  - Memoirs of the Court of Lilliput -- anonymní autor -- pár let po vydání originálu
  - The Travel of Lemuel Gulliver, First a Surgeon, and Then a Captain of Several Ships to the Land of Tikitaks
  - Gulliver's Travels Beyond the Moon
- G. P. Telemann složil svitu o pěti částech pro dvě housle založenou na tomto díle

## Literární kontext
- představitel **osvícenství**
  - myšlenkový proud přelomu 17. a 18. století (převážně ve Francii)
  - **důvěra ve vlastní rozum,** odmítání víry (nahrazena racionalitou), fantazie a předsudků; uznávání vědy a techniky
  - **rozumem** lze **vyřešit všechny problémy**
  - typický hrdina = **Robinson:** díky rozumu dokáže přežít v těžkých podmínkách
- **Encyklopedie** -- vrcholné dílo -- nástroj propagandy osvícenství -- představení veškerých lidských znalostí a dovedností

### Denis Diderot (FR, 1713--1784)
- francouzský filozof, spisovatel, teoretik umění, výtvarný kritik
- hlavní organizátor a autor díla **Encyklopedie**
- **román Jeptiška** -- kritika praxe v klášterech, psaný formou dopisů hrdinky Zuzany

### Voltaire (FR, 1694--1778)
- francouzský dramatik, spisovatel, filozof, historik
- ostře a jízlivě **útočil proti každému projevu nesvobody** -- často ve vězení
- část života musel strávit v Anglii a v Berlíně
- satiricko-filozofický **román Candide**
  - hlavní hrdina -- morálně čistý a nezkušený Candid Charles

### Louis de Montesquieu (FR, 1689--1755)
- francouzský historik, filozof, myslitel, spisovatel
- milovník římského starověku, vysoký právní úředník
- satirický **román Perské listy** -- zesměšňuje marnivost a povrchnost ve vyšších kruzích očima Peršanů

### Daniel Defoe (GB, 1660--1731)
- Anglický představitel klasicismu a osvícenství, spisovatel a novinář
- vlastním jménem Daniel Foe, syn obchodníka
  - nebyl hrdý na svůj prostý původ -- **před příjmení si přidal „De“**
- za svou prvotinu The Shortest Way with the Dissenters byl na 5 měsíců uvězněn
- 1719 (ve téměř 60 letech) vydává svůj **román Robinson Crusoe**
