# Důmyslný rytíř Don Quijote de la Mancha

## Miguel Cervantes de Saavedra (1547--1616)

### Život
- Pocházel z chudé rodiny
- **Bojoval jako voják ve válce proti Osmanské říši (Turecku) (!)**
- Přišel o ruku, ale bojoval dál a vysloužil si doporučující dopisy
- Během návratu do Španělska byl **zajat piráty**, kteří jej kvůli dopisům považovali za šlechtice a prodali jej do **otroctví v Alžírsku**
- Několikrát se neúspěšně pokusil o útěk, nakonec jej náhodou vykoupil mnich
- Obchodník španělského loďstva, účetní
- **Několikrát ve vězení, často kvůli sledu nešťastných náhod**
- I po vydání Dona Quijota (senzace) žil stále v bídě a měl opletačky se zákonem
- 1614 -- vydán falzifikát pokračování Dona Quijota, --> Cervantes přimět vydat vlastní pokračování

### Dílo
- **Cesta na Parnas** -- traktát
- **Příkladné novely** -- série povídek

## Rozbor

### Obecné informace
- Druh: **Próza**
- Žánr: **Román**
- Časoprostor: **Španělsko (náhorní plošina la Mancha, Barcelona), pozdní středověk (nejasná doba)**
- Téma: **Putování poblázněného zemana a jeho zbrojnoše Španělskem a vyhledávání dobrodružství**
- Námět / inspirace: **Zcela vymyšlený příběh**
- Motivy: **Kolize boje za ideály a realitou**
- Kompozice: **27 bezprostředně na sebe navazujících kapitol**
- Po Bibli se jedná o **druhou nejpřekládanější knihu** na světě
- Parodie na středověké rytířské eposy (časté reference na rytíře ze skutečných eposů)

### Jazyk
- **Spisovný a jednoduchý, s dobovými výrazy**
- **Er-forma**
- **Jednoduché věty i kratší souvětí, všemu lze snadno porozumět**
- **Častá přímá řeč, nepříliš časté popisy prostředí**
- **Použitý jazyk je snadno srozumitelný, protože kniha byla určena pro široké vrstvy obyvatelstva a ne pouze pro vzdělance**

### Postavy
- **Alonso Quijana** -- Skutečné jméno Dona Quijota de la Manchy; takovou přezdívku si vymyslel, aby se více podobala rytířským jménům, které znal z rytířských eposů; "de la Mancha" znamená z Manchy -- název kraje, ze kterého pocházel; astenický typ; chudý zeman spravující malé území; **vášnivě četl rytířské eposy a toužil dobrodružství v nich popsaná také zažít**; **nakonec se zbláznil a na výpravy za dobrodružstvím vyjel**; psychologicky je to cholerik s rychlými změnami nálad; **vše podnikal aby naplnil jisté ideály, které o rytířském životě měl**
- **Sancho Panza** -- **Prostý sedlák** pocházející ze vsi Dona Quijota; pyknický typ; **srdečný, upřímný, dobrácký a rozumný**, ale také **snadno ovlivnitelný** Donem Quijotem; snaží se často Dona Quijota vyvést z jeho mylného vnímání reality a v případě neúspěchů uklidnit situaci; v případě úspěšného vývoje střetnutí se snaží obohatit na poražených na základě rytířských zvyklostí, které se dověděl od Dona Quijota; **Dona Quijota doprovází spíše z důvodu peněžitého zisku, ale nechce jej nechat odejít samotného ani v případě nejisté odměny**; peníze chce kvůli zabezpečení své rodiny
- **Farář a Lazebník** -- Osoby snažící se Dona Quijota **dostihnout, přivést zpět do vsi a k rozumu**
- **Bakalář Samson Carrasco** -- Učenec, který **stíhá Dona Quijota při jeho poslední výpravě** a snaží se jej jako (falešný) rytíř **porazit, aby jeho rozkaz poraženému vrátit se do vsi** dodržel a měl ho za daný osudem
- **Neteř a hospodyně Dona Quijota** -- Postavy žijící s Donem Quijotem v jeho vsi a **žádající Faráře s Lazebníkem o přivedení Dona Quijota k rozumu**
- **Kníže a Kněžna** -- Manželé, které potkal Don Quijote při své poslední výpravě; **věděli, že je to blázen a drželi si jej u sebe pro své pobavení**, přičemž jej udržovali v jeho přesvědčení, že je předurčen k rytířskému osudu
- **Don Antonio** -- Podobně jako Kníže s Kněžnou bohatá osoba sídlící v Barceloně, která si **Dona Quijota a Sancha Panzu vydržovala nějaký čas pro pobavení**
- **Rosinanta** -- **Kůň Dona Quijota** -- obyčejná vyhublá herka, kterou si však Don Quijote představoval jako vznešeného oře
- **Šedouš** -- **Osel Sancha Panzy** a jeho nejmilejší majetek
- **(Dulciena de Toboso)** -- Mladá a pěkná vesnická **dívka pocházející z vesnice Toboso** nacházející se v kraji Dona Quijota s neznámým skutečným jménem; **v knize nevystupuje**, avšak **Don Quijote ji často zmiňuje jako dámu svých snů, pro kterou koná všechna svá dobrodružství**; sama však o vztahu Dona Quijota k ní neví

### Děj
Don Quijote je nepříliš bohatý šlechtic spravující malé území na náhorní plošině La Mancha nacházející se ve Španělském vnitrozemí. Jeho největší zálibou je čtení rytířských eposů a svět popisovaný v nich postupně přijme za skutečnost. Převládne v něm touha stát se také takovým rytířem a rozhodne se oprášit starou zbroj, která mu zbyla po předcích a vyrazit na dobrodružnou výpravu.

Na první výpravu jede sám, pouze se svým koněm, které dá šlechetně znějící jméno Rosinanta. Zároveň si vybere "Dámu svého srdce", pro kterou veškerá dobrodružství vykonává -- prostou vesnickou dívku z blízké vesnice a rovněž jí dá šlechetnou přezdívku: Dulciena de Toboso (Dulciena z Tobosa). Zvládne dojet do blízké hospody, kterou však vidí jako významný hrad a jeho osazenstvo (hostinský, děvečky, atp.) má za hraní obyvatele. Nechá se od hospodského, kterého jeho chování baví pasovat na rytíře a podle jeho rady, aby si sebou vzal peníze a někoho, kdo mu pomůže se ještě téže noci vrací domů.

Na druhou výpravu s sebou vezme zbrojnoše -- Sancha Panzu, což je sedlák žijící poblíž jeho hradu a který se nechá pobláznit vidinou vladařství na nějakém dobytém ostrově. Společně se Sanchou a jeho oslem Šedoušem projedou kus kraje, přičemž se mysl Dona Quijota plná idealizovaného raně středověkého světa mnohokrát střetává s realitou. Bojuje s větrnými mlýny, které má za obry, napadá mnichy, které má za únosce princezny, vyrábí nechutnou směs vína, oleje, soli a koření, který má za zázračný léčivý lektvar podle receptu z jedné knihy, bojuje proti stádu ovcí, kterou má za nepřátelskou armádu, obere lazebníka o mosaznou mísu, kterou má za relikviální zlatou helmu, osvobozuje zločince putujíc. To vše za snah Sancha vyhnout se co největšímu množství konfliktů. Sancho Dona Quijota přesvědčuje, že realita je taková jaká je, avšak rozvášněný Don Quijot to obvykle má za iluze zlých čarodějů, kteří mu chtějí odepřít slávu. Nakonec však obvykle doplatí na "rytířovo" jednání oba -- nemálo krát jsou zbiti a/nebo obráni. Nakonec dorazí na pahorkatinu, kde se Don Quijote rozhodne po vzoru svých hrdinů z knih konat pokání a zůstat tam nějakou dobu sám. Sancha pošle k Dulcieně se vzkazem, co vše pro ní podniká. Cestou zpět však Sancho narazí na Faráře a Lazebníka, kteří jsou Donu Quojotovi na stopě a napůl schválně, napůl omylem jim pomůže Dona Quijota polapit a odvézt zpět do vsi. To se jim povede za pomoci jisté šlechtičny, která se vydává před Donem Quijotem za Etiopskou princeznu a prosí jej o záchranu své země před obrem.

Po lehce násilném převezení Dona Quijota zpět na jeho hrad a jeho nuceném odpočinku začne Don Quijot jevit známky rozumného myšlení. Jsou k němu tedy povoláni farář a lazebník, aby zjistili, zda jej již skutečně přešli choutky po nesmyslných dobrodružstvích. Jako poslední zkouška se o něm zmíní o Tureckém nebezpečí, kterému Španělsko právě čelí, ale Don Quijote se znovu vytasí s řešením opírajícím se o dobrodružné rytíře. Nakonec se farář a lazebník dohodnou s Bakalářem Samsonem, Carrascem, že Dona Quijota na výpravu pustí, přičemž jej Bakalář co nejdříve porazí ve správném rytířském souboji a nařídí mu vrátit se domů a přestat na nějakou dobu s výpravami.

Don Quijote tedy společně se Sanchem znovu vyrazí do světa. Brzy poté je konfrontuje "Zrcadlový rytíř", což je přestrojený Bakalář a dohodnou se na vzájemném (jaksi přátelském) boji. Bakalář je přesvědčen, že nad hubeným Donem Quijotem zvítězí, avšak zklame jej jeho kůň a je pořádně poražen. Následuje několik dalších dobrodružství, které se odehrávají podobně jako během předchozí výpravy. Poté narazí na Knížete s Kněžnou, kteří již o Donu Quijotovi slyšeli, protože zprávy o jeho činech z předchozí výpravy již vyšli v tisku. Rozhodnou si jej společně se Sanchou nějakou dobu vydržovat na hradě, aby jim sloužil pro pobavení. Přichystají mu několik umělých dobrodružství, kterým však Don Quijote i Sancho bezmezně uvěří. Když kníže s kněžnou vidí Sanchovu touhu po panování, po kterém touží oz začátku putování, rozhodnou se mu svěřit jedno vlastní město, aby ukázal co v něm je, přičemž bude pod dohledem jejich hofmistra. Sancho k překvapení všech panuje velice rozumně, avšak sám není ve svém úřadu šťasten -- rychle se unaví a prahne po svobodě, jakou měl jako prostý zbrojnoš. Po týdnu tedy své vladařství opustí, vrátí se ke Knížeti s Kněžnou a pokračuje s Donem Quijotem v putování. Nakonec dojedou do Barcelony, kde je oba podobným způsobem jako Kníže s Kněžnou využije i místní šlechtic -- Don Antonio. Zde také Dona Quijota znovu dostihne Bakalář, který je nyní převlečen za tureckého rytíře a je mnohem lépe připraven na souboj, který s Donem Quijotem znovu svede. Tentokrát zvítězí a nařídí Donu Quijotovi vrátit se domů a rok se zdržet všech dobrodružství. Don Quijot je tak nucen podle rytířských zákonů udělat a vrátí se domů, kde o něj pečuje hospodyně a jeho neteř. Přijde však o všechny ideály a špatný psychický stav má na jeho podlomené zdraví neblahý vliv. Nakonec dostane několikadenní horečku, během které nadobro vystřízliví ze svých bláznivých představ a znovu nabude plného rozumu. Varuje svou neteř před neblahým vlivem rytířských eposů a bez smyslu svého života umírá.

### Ukázky
_Jel takto již celý den, aniž ho potkalo nějaké dobrodružství, nad čímž si téměř zoufal. K večeru, když byli on i jeho kůň již velice unavení a téměř hladem umoření, dojel konečně k hospodě. Náhodou stály před hospodou dvě děvky. A poněvadž náš rytíř vše viděl nikoli podle skutečnosti, nýbrž jak čítal v rytířských románech, zdálo se mu, že stojí před hradem se čtyřmi věžemi a zlato-skvělými báněmi, se zdvihacím mostem a příkopy. I trhl uzdou, zastavil Rosinantu a čekal, až nějaký trpaslík vystoupí na cimbuří a dá trubkou znamení, že nějaký rytíř přijel k hradu. Viděl však, že ho nikdo neohlašuje a že Rosinanta spěchá do chléva. Vjel tedy do vrat, kde stály ony děvky, Z nichž si udělal ve své obrazotvornosti hned dvě krásné slečny. Při tom se náhodou stalo, že pasák, jenž hnal domů stádo prasat, zatroubil na roh, aby se seběhla. Ihned byl Don Quijote přesvědčený, že trpaslík ohlásil jeho příjezd; vjel spokojeně do hospody._

_Don Antonio však by si rád vysvětlil dobrodružství s neznámým rytířem. Proto ho následoval do města, kde ho konečně dostihl v hostinci. Jakmile ho Bledoměsíčný rytíř spatřil, pravil: „Vím dobře, proč přicházíte, pane jsem také připravený ihned Vám podat žádané vysvětlení. Jsem bakalář Samson Carrasco ze vsi Dona Quijota. Jako všichni jeho známí, měl jsem velkou žalost Z jeho bláznovství, proto jsem si umínil učinit pokus jej vyléčit, což se mi zdálo možným, jen kdyby byl delší čas v pokoji mezi námi a pobýval ve vsi. Vydal jsem se tedy za ním v rytířském přestrojení, abych ho v souboji přemohl a podle podmínek souboje donutil ke klidnému delšímu pobytu doma. První můj pokus se nezdařil, neboť já sám jsem byl důkladně potlučený dopraven domů. To mě však neodradilo od druhého pokusu, který se dnes, jak jste viděl, zdařil. Doufám v Boha, že se teď také podaří vyléčit ho z bláznovství ve vsi, kam se zajisté odebere. Žádám vás jen, urozený pane, abyste nevyzrazoval Donu Quojotovi, kdo jsem, a tak přispěl k tomu, aby rytíř nabyl úplného rozumu.“_  
_„Ó pane,“ zvolal Don Antonio, „odpusť vám Bůh tu křivdu, že chcete k rozumu přivést nejzábavnějšího ze všech bláznů, co jich je na světě! Já ani nemyslím, že se vám to podaří, ale budiž, neřeknu ani slovo.“ A s těmito slovy se rozloučil s bakalářem, jenž téhož dne opustil_

## Literární kontext
- **Přelom 16. a 17. století -- Renesance**
- Ve Španělsku v té době vrcholila hospodářská krize, ale umění a kultura dosahovala svého vrcholu 

### Soudobí autoři
- **William Shakespear**
  - Viz soubor _Othello.md_
- **Lope de Vega**
  - **Ovčí pramen** -- Španělská komedie (tragikomedie) o třech dějstvích
  - Kolektivita spravedlivých vesničanů vs. světský soud hledající vraha tyrana
  - >My, Fuente Ovejuna!
- **Pedro Calderón de la Barca**
  - **Život je sen** -- Barokní drama